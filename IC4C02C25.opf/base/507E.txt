པ
༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
4218
TBRC Volume Number
TBRC Work Number (W)
Title
21623
རྗེ་སྨོན་ལམ་དཔལ་བས་མཛད་པའི་རྣམ་འགྲེལ་མཐའ་དཔྱོད་ཆེན་མོ།
tshad ma rnam 'grel gyi le'u bzhi'i TIka
Author
སྨོན་ལམ་དཔལ།
smon lam dpal ba
Descriptor
Original Publication
gangs can skal bzang dpe tshogs gna' tshogs;spyi deb 6
Place
lan kru'u
Publisher
kan su'u mi rigs dpe skrun khang
Date
1999
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
12
794 + 6
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2004



Rje Smon-lam-dpal-ba'i rnam grel mtha' dpyod chen mo / Gans-can skal bzan...
LC Control Number: 99949046
Type of Material: Text (Book, Microform, Electronic, etc.)
Personal Name: Smon-lam-dpal, Khri-chen VIII, b. 1414.
Main Title: Rje Smon-lam-dpal-ba'i rnam 'grel mtha' dpyod chen mo / Gans-can skal bzan
dpe tshogs rtsom sgrig pas bsgrigs ; Dge-'dun-blo-bzan dan Blo-bzan-dar-rgyas
gñis kyis 'zu dag byas.
Variant Title: Chinese colophon title: Chieh Mao-lan-hua-wa yin ming chan shih
Portion of Title: Rnam 'grel mtha' dpyod chen mo
Edition Information: Par thens 1.
Published/Created: [Lan-chou) : Kan-su'u mi rigs dpe skrun khan : Mtsho-snon 'Zin-chen 'Zin-hwa
dpe khan gis bkram, 1999.
Related Names: Gans-can skal bzan dpe tshogs rtsom sgrig.
Description: 5, 794 p. ; 22 cm.
ISBN: 7542106511
Summary: Exegetical work on Pram anav arttika text of Dharmak irti, 7th cent.
Subjects: Dharmak irti, 7th cent. Pram anav arttika.
Buddhist logic.
Series: Gans-can skal bzan dpe tshogs gna' rtsom spyi deb; 6
LC Classification: BQ3235.566 1999
Overseas Acq. No.: Ch-Tib-99-949046; 901; 908-901
Other System No.: (DLC) 99949046
Repro./Stock No.: Library of Congress -- New Delhi Field Office RMBY40.00
Quality Code: lcode



སལ་མཁས་མགུལ་བ་
ག
ས་
༦: 1
::
, ༣
་
*
མ
ཙ་
x
་ '' "
གོ
***********
*
*
***
༧ ， ༈ **
༩ ཉ ༡་
,
* #* #*#* *ཉེ ༡ ་
ཅ༌ ,
༧ ༩ + 546 ***
******** 3
ཀཾ བ
བ ཏྟཾ; }
,»
*
ཀྱི ཙིནྟིཏཾ ཀཾ ཁཾ ཉམཱ
ལཾ དྷ ༩ ༧ ཚ
*** #
% 'ཏྟཾ ：
ཨཱ
* ༡ & 4 ༣༩
$
»
*
% %, *
༈ #*#
ན
།
མ་
ན་ ,
ཙ
ཀ,
Na
།
ལ་རྒྱུན་
མ
ནན༌
**
༡5
. སs?
*
:
aWIA-
1:ས
*
:
|
:
1
༢
༢
,
3FL
༧
་
*
,
།
ཆེན་མོ་བཞུགས་སོ། །
༄༅། །ཛེ་སྨོན་ལམ་དཔལ་པའི་རྣམ་འགྲེལ་མཐའ་དཔྱོད་
(གངས་ཅན་སྐལ་བཟང་དཔེ་ཚོགས་གནའ་རྩོམ་སྤྱི་དེབ་དྲུག་པ། །
-
aཏུཏྟན་
'' ༢
g
ཀ
88,
་
ན
Y
&
*4
་
*#*
རིས་
་་
，་་་ ཝ
Wrf#Ne@
*
*
ལྷ་
༢
་ ་
་
ཚ
ཆེན
ནད་
ནི་
1
ལ་
s
*
ས
3Y•''' ཙམ
*
*
''



لي
ميل
r-
2
.Lتي
4
؟
لهم
نان -۳
نه
:3
|
للال
بال
البعد
ایجاد
نیمه به
السباكه
الا
به
:نمية
مال
.
ط
نهاده
اند تسمي
؟
ا
"
:
[
...
"
.
۔
ي
-
ل
ر
امام
مساله
په لا
المنام
هان
ا
امام
ا
1- الاسم
-نش
ا
فن کا
[
*
ت
خیاب
جلال السها
ال1
1
1
1
1 لل .1
L.
ولها
الخامال
ام .
ལྟ་གངས་ཅན་སྐལ་བཟང་དང་ཚོགས་གནའ རྩོམ་སྤུ་དོ་བ་དག་པ་
"*"
.
لا"
هم 5
لانهار
با
ما
م
ا
.1
"
با ما
1
.. المر
امام
.ا
ها کی
العالم
'
مد
الت
ا
م
سل
م
ن
م
ل
ته لدية مدة انيقة خ ياطة
انا ان ا ان
ا ا 3 ج=een 55 s
=
=
r
اور
==Ser وقت اور
م
ل دو۔
ریال
.
ال
م
م
Y
ہ
نها
المهم
م
I
ميم
IL
الا اذا
فالبال
اللمة
الها
م
=
-----
أيه-المپیا
* "نع
تعلم الالم
l
المهم المال
اسالم
شما
- اما
ا
جي-السيرا
و
در
|
م
دالان
کریم
|
المللی
با
محم
.
لم
ا
.
ایمو
ما
ہ
ه
F
,
الم
سالم
السبها
لند
۔
کم
"
نے
لیا
44
امام
F
المالية
"
لم
لال
.
الطم
المال من المها
-1
ملک
;1م
تم
ما
دان
دم
م
|
هاا
-
!با
لما لهم
بهره
امام بار با
ی ادم للدلع
أ -
الحمام
:فے
م
-
=
مينه
.
اله
م
و
سر
555
ماطشان - الدائنة لسلطة من
طالما
هما
الله
لينا
يم
از قلم
با ما
: الاسم
نام ها
بع
م
م
!"
|
نسيا
!
انسان
*
به کمک
المعالم
-امام
[
F
المحاد
:
با
م م ,02
1
اطها
و
2
ن
|
- ام
و-م1:-: معا
الویه
N
ان
مز
المعلم
ليفانا لاا
الله
سلطنه لهسه لي
مہم
!
نام
م
تالار
بد
ن
السمرا
او
الماء
3-
|
نہا
عالم
:
f
|
پ
4
-
فرم
:
حجر ما
من الحالات
ب
أ.م.ا
ا
مو [ دا
ام ما
امسال
مة
اج
ہے۔ *
سال
: :
"
الاول
.
السا
ہا
الله
ق بول
الم
هال
-مان-
-م
الامهات
|
"
:سنتر
زن
ا لی
--
۲
."
م
ت
تها
نیا
-
زن
مما
ي
با
ل
ا لا لا
.
.
ت
۔
}
يا
انا لست
}
:
السرسا م
ال
نهاالمر -1
قسم
بسم.اامه
الهالا
انسانها
لالالا
له
ما
:
منم
ولا
نه
لها
زی
"ا
مم
م ا
ar
+ar
-:الا
ا لماF
ر.م
ج۔ اس پارلیمانم
أ-
:
4
و یادگی
د - !..
-
.الرام رسم. المهم إلا ل
ا
.. اسم أمام المباني
المعالم
اند
-
ال
انها
الحمام
می نامی
ل--
.
:
الشاب المال
او - sssssnn
:
*
أمر
.:
.منها
*
-
_
-*-*
.1
. .: د. معلمان مدال
ادوية .
1
[
.
..
۳۰
ليه ؟
:



. ""܀ ܀
. ܚ . . . .
.
. . .** -"
- - -- - -- ܀
.
-
..- - -. -. -.
'. ' -
-' .
.
.
.
ܫܕ r"
- -
-
-- - -- -
-- --
.
-
:: --
:
:
:* .
'
:
'
'
-
.
:
.
:
܇
܀ -
-
-
-
-
iܚ
ܙ܀
-:.
ܪܙ



《གངས་ཅན་སྐལ་བཟང་དཔེ་ཚོགས》
བློ་འདྲི་ས།
བསེ་ཚང་བློ་བཟང་དཔལ་ལྡན།
ལྷ་སྡེ་དགེ་འདུན་བསྟན་འཛིན།
དོར་ཞི་གདོང་དྲུག་སྙེམས་བློ།
རོང་བོ་དགེ་འདུན་བློ་བཟང་།
སྤྱི་ཁྱབ་རྩོམ་སྒྲིག་པ།
ཆུ་སྐྱེས་དགེ་འདུན་བསམ་གཏན།
སྤྱི་ཁྱབ་རྩོམ་སྒྲིག་པ་གཞོན་པ།
ཁྱུང་ཕྲུག་བློ་བཟང་དར་རྒྱས།
མཚོ་ལྷོའི་ཚེ་རིང་འཚོ། །
གླིང་རྒྱའི་དགེ་འདུན་ཕུན་ཚོགས།
རྩོམ་སྒྲིག་པ།
འགར་རྩེ་བསྟན་འཛིན།
འགར་རྩེ་ཆོས་འཕེལ།
སྐྱ་རེངས་དཔལ་ལོ།



གངས་ཅན་སྐལ་བཟང་དཔེ་ཚོགས་ཀྱི་པར་སྐྲུན་གསལ་བཤད།
《གངས་ཅན་སྐལ་བཟང་དཔེ་ཚོགས》
པར་སྐྲུན་ཞུ་བའི་སྔོན་འགྲོའི་
གསལ་བཤད།
ཆེན་པོ་བོད་ཀྱི་ཤེས་རིག་དམ་པའི་གཞུང༌། །
འབུམ་ཕྲག་རི་བོའི་གཏོས་ལས་ཉེར་མཁོའི་དཔེ། །།
འགའ་ཞིག་དེབ་ཏུ་སྤེལ་ལ་བར་ཆད་ཀྱིས། །
མི་ཚུགས་དམ་ཅན་སྲུང་མས་སྡོངས་གྲོགས་མཛོད། །ཅེས་
ལྷ་དར་དཀར་བོའི་རེ་སེམས་སྔོན་དུ་བཏང་ནས་གང་གླེང་བར་བྱ་བ་
ནི། རྨད་དུ་བྱུང་བའི་མདོ་རྒྱུད་རྒྱ་མཚོའི་ཀློང་ལས་《གངས་ ཅན་
སྐལ་བཟང་དཔེ་ཚོགས》འདི་ཉིད་ཇི་ལྟར་དབང་ཕྱོགས་རི་བོའི་ཕྲག་
པ་ནས་དགེ་ལེགས་ཕུན་སུམ་ཚོགས་པའི་རྟེན་འབྲེལ་གྱིས་ལེགས་པར་
བྱོན་པ་ཉི་མའི་དཀྱིལ་འཁོར་གྱི་འོད་རླབས་སྤྲོ་བའི་དཔེ་དང་མཚུངས་
པར་ཐོག་མར་སྤེལ་བ་ལ། འཛམ་གླིང་ཤེས་རིག་གི་ཚོང་ཟོང་ཕྱོགས་
སུ་བརྡལ་བའི་དུས་ཀྱི་ཁོར་ཡུག་ཏུ་ཆེན་པོ་བོད་ཀྱི་རིག་གཞུང་ཐམས་
ཅད་ཀྱི་ནང་ནས་ཆེས་བླ་ན་མ་མཆིས་ཤིང་རྟོགས་པར་དཀའ་བའི་
ནང་རིག་པ་འདི་འཛམ་གླིང་ས་ཆེན་པོའི་ཁྱོན་ཀུན་ལ་ངོམ་རིན་ཡོད་
པའི་རིག་རྫས་གསེར་གྱི་སྦྲུམ་བུའི་ཕྲེང་བ་ལྟ་བུ་ཞིག་ཡིན་ཕྱིར་གཙོ་བོ་
འདི་ཕྱོགས་ནས་དཔེ་ཚོགས་སུ་བསྡུ་བ་ལ། མཁས་པའི་དབང་པོ་
བསེ་ཚང་བློ་བཟང་དཔལ་ལྡན་རིན་པོ་ཆེ་དང་། བཀའ་དྲིན་་་་་
མཚུངས་མེད་ཀྱི་བླ་མ་དགེ་བའི་བཤེས་གཉེན་ཆེན་པོ་དགེ་འདུན་
བསྟན་འཛིན་རིན་པོ་ཆེ། དུས་འདིར་མཁས་པའི་ཟླ་དང་བྲལ་བ་བླ་
མ་དོར་ཞི་རིན་པོ་ཆེ་སོགས་ཀྱིས་ཞལ་བཀོད་གསེར་ཞུན་འཁྱིལ་བའི་
— 1
-



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀ
གསུང་ལས།
ཞིང་འདིར་རྒྱལ་བསྟན་མི་ནུབ་དུས་ཀྱི་མཐར། །
སྤེལ་ལ་གསུང་གི་གཙུག་ལག་རྒྱ་མཚོ་འདི། །
པར་དུ་བཀོད་པས་རང་རིགས་སྤྱི་དང་ནི། །
དུས་ཀྱི་ཤེས་རིག་གསོ་ལ་དགེ་བར་འགྱུར། ། ཞེས་རང་གི་རྣ་
བའི་དཔྱིད་དུ་ཕེབས་པར་སྙིང་ནས་དང་ལེན་སྤྲོ་བའི་མྱུ་གུ་སྔོན་པོ་
གནམ་སྔོན་ས་ལ་འཁྱིལ་བ་ལྟར་ལྡེམ་པ་དང་ཆབས་ཅིག་རིང་འདྲིས་
ཆོས་ཀྱིས་འཚོ་བའི་གཞུང་ལུགས་རབ་འབྱམས་སྨྲ་བ་འགའ་རེས་འདི་
ཕྱོགས་ལ་བརྩེ་གཟིགས་ཀྱིས་ཞུ་དག་དང་མ་ཡིག་ཉར་ཚགས་ཀྱི་རོགས་
རམ་རྒྱ་ཆེར་གནང་བའི་ཆ་རྐྱེན་འོག་རང་གིས་ཀྱང་གསེར་ངོ་གསེར་
དུ་ངོ་འཕྲོད་པའི་སྐལ་བ་བཟང་བོའི་དུས་ཚོད་ཀྱི་གླགས་དང་འབྲེལ་
ཏེ། གཅིག བོད་རང་གི་ཐུན་མོང་མ་ཡིན་པའི་རིག་གནས་ཆེས་
ཉག་ཕྲ་བའི་སྐབས་འདིར་གཞུང་བརྒྱའི་སྨྲ་ལྕེ་གསོ་བའི་ཉེར་བསྡོགས།
གཉིས། གནས་འདིར་རྒྱུས་འཚོལ་ བའི་ཤེས་ཡོན་ཅན་རྣམ་པར་
གཟིགས་བདེའི་ཆ་རྐྱེན། གསུམ། ཁྲོན་པའི་ལྕོང་མོའི་གཤིས་ལ་
ལྟད་མོའི་སྒྱུ་འཕྲུལ་གྱི་གཙུག་ལག་ངོམ་པའི་ཆེད་དུ་དཔེ་ཚོགས་ཀྱི་
ཚུལ་དུ་སྤེལ་བ་ལ། ཀན་སུའུ་དང་མཚོ་སྔོན་སོགས་འབྲེལ་ཡོད་མི་
རིགས་དཔེ་སྐྲུན་ཁང་དག་གིས་ཚད་མེད་རྒྱབ་སྐྱོར་དང་། རྒྱལ་་
ཡོངས་བོད་དཔེ་འགྲེམ་ཚོང་སྤྱི་གཉེར་ཁང་གིས་རོགས་རམ་བླ་ལྷག་
མཛད་ཅིང་། ཕྲན་གྱིས་ཀྱང་ལོ་ངོ་དུ་མར་ཁབ་གསོག་འབིག་གསོག་
གི་ངང་ནས་བསགས་པའི་ཤོག་སྒོར་འབུམ་ཕྲག་བཅུ་ལྷག་མ་དངུལ་དུ་
ཕུལ་ཏེ། དེབ་གྲངས་ལྔ་བཅུ་ལྷག་དཔེ་སྐྲུན་ཞུ་རྒྱུའི་ངོས་ནས་རྣམ་
དཀར་ལས་ལམ་གང་བྱས་པ་སོགས་དང་། འདི་ཡི་དགེ་བས་བདག་
གཞན་འགྲོ་བ་ཀུན་སོགས་ཀྱིས་ལེགས་བྱས་ཆུད་ཟོས་སུ་མ་བཏང་ཙམ་
- 2 -



་
གངས་ཅན་སྐུལ་བཟང་དཔེ་ཚོགས་ཀྱི་པར་སྐྲུན་གསལ་བཤད།
དང་། ཁ་བ་རི་བའི་ལས་ལ་ཅུང་ཟད་བློ་མིག་ཕྱོགས་པ་འདི་མི་ལུས་
རིན་པོ་ཆེ་བླངས་པ་དུད་འགྲོ་ལས་ཁྱད་ཞུགས་པའི་དགེ་མཚན་ཡིན་
ལས་ཆེ་སྙམ་པའི་དགའ་བ་མ་ཉམས་བཅས། ཚེ་འདིར་མ་ཅུང་བ་
མེད་པ་ཞིག་དང༌། འཆི་ཁར་ཡང་སེམས་འཕྲེང་བ་མེད་པ་ཞིག་
དཀའ་མོད་ཀྱང་། གང་བྱས་ཁ་མིག་ཡར་བལྟ་སྙམ་པའི་གདེང་གིས་
ནམ་རྒྱུན་ངན་སེམས་སྡུག་གི་ཁུར་བོ་རིང་དུ་བཏང་པའི་ལེགས་འབྲས་
སུ་ལམ་འདིར་རྩོལ་བ་དོན་དུ་འགྲོ་བར་ཡིད་ཆེས་ཡོད་དོ། །
གཞན་ཡང་དཔེ་ཚོགས་འདིའི་ནང་དུ་མདོ་སྔགས་རིག་གནས་
དང་བཅས་པའི་དཔེ་རྒྱུན་ཀུན་ལ་མཁོ་བ་མང་རབས་ཤིག་བདམས་
ཡོད་ ལ། མདོ་ ཕྱོགས་ ཀྱི་ བཀའ་ པོད་ ལྔའི་ ཡིག་ ཆ་ སོ་ སོ་ དང༌།
སྔགས་ཕྱོགས་ཀྱི་རྒྱུད་སྡེ་ཆེན་པོ་བཞིའི་གསར་རྙིང་མཁས་པའི་གཞུང་
དང༌། གཞན་ཡང་རྣམ་ཐར། རྟོགས་བརྗོད། ལོ་རྒྱུས་སོགས་
མཁས་པ་སྔ་མ་རྣམས་ཀྱི་གསུང་དང་། དེང་སྐབས་བོད་ཀྱི་ཤེས་
རིག་ལ་གདེང་འཇོག་དང་རྒྱུས་ལོན་བྱེད་པའི་ཚན་ཞིབ་པ་དང་ཤེས་
ཡོན་ཅན་རྣམས་ཀྱི་གསར་རྩོམ་ཀུན་ལ་ཕན་རླབས་ཆེ་བ་མི་ཉུང་བ་
ཞིག་ཀྱང་འདུས་པས། དུས་རབས་གསར་བའི་སྤྱི་ཚོགས་ཀྱི་འགྲོས་
དང་མཐུན་པར་ཡོངས་སུ་འགྲེམ་པ་ལ་འདི་ལྟ་སྟེ།
གསར་བྱུང་ངག་གི་སྒོ་མོའི་ཐང་ཆེན་དུ། །
རྙིང་ཧྲུལ་རྫས་ཀྱི་འགྲེམ་སྟོན་བྱུ་རུའི་མདངས། །
ཅིར་ཡང་བཀྲ་བས་སྐལ་བས་དབུལ་པ་རྣམས། །
མིག་མེད་གྲོག་མའི་བརྟུལ་ཞུགས་འཛིན་ལ་ལྟོས། ། ཞེས་ཀྱང་
ཞུ་ན། བར་སྐབས་དུས་རབས་ཀྱི་དཀྱོག་མཚམས་འདི་ནས་གསེར་
དངུལ་མུ་ཏིག་གི་རི་དཔུང་རྩྭ་ལུད་ཀྱི་ཕུང་བོ་ཞིག་ཏུ་བརྗེ་མི་སྲིད་པའི་
ངེས་པ་ཡང་མེད་ལ། མེས་པོའི་གསེར་ཞལ་གྱི་གདམས་ངག་སྤྲང་
ག– 3
-



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀ
་
-
-
-
-
--
འཁྱམ་མུ་ཏོའི་རྒྱང་འབོད་དུ་མི་འཛིན་པའི་ཆ་འཇོག་ཀྱང་དེ་བས་
མེད་ཕྱིར་ཆེན་པོ་བོད་ཀྱི་ཤེས་རིག་ལ་ཁ་ཞེ་གཉིས་མེད་ཀྱིས་གཅེས་
པའི་ངེས་དོན་གྱི་ཤེས་ཡོན་ཅན་རྣམ་པས་ཞིབ་འཇུག་དང་རྒྱུས་ལོན་
ངོ་ཐོག་ལོན་པ་ཞིག་གི་དགོས་མཁོའི་ཆ་རྐྱེན་ལ་གཞིགས་ཏེ《 གངས་
ཅན་སྐལ་བཟང་དཔེ་ཚོགས》ཞེས་པ་འདི་ལེགས་བསྒྲིགས་བྱས་ པ་
ཡིན་པས་གནས་འདིར་ གཅེས་པ་ཀུན་གྱིས་རྒྱུ་ཆ་འདོན་སྤྲོད་དང༌།
ཁ་གསབ་གང་ལེགས། འགྲིག་མིན་གཙང་སེལ་སོགས་ཀྱི་དགོངས་
འཆར་གནང་རྒྱུའི་རེ་བ་དང་བཅས་སྤྱི་ལོ་1998ཟླ་3ཚེས་15ལ་ཞུས་
པ་ཐུགས་ལ་འདོགས་པར་མཁྱེན་མཁྱེན། །
ཞེས་《གངས་ཅན་སྐལ་བཟང་དཔེ་ཚོགས》
འདིའི་གཙོ་སྒྲིག་པ་ཆུ་སྐྱེས་དགེ་འདུན་བསམ་གཏན་གྱིས་ཡུལ་ཆེན་པོ་
ལན་གྲུ་ནས་བྲིས།།
ཁག 4



དཀར་ཆག་
དཀར་ཆག
རྣལ་འགྲེལ་ལེའུ་དང་པོའི་ཊིཀྐ .....…..…..…..…..…...…..... (1)
རྣལ་འགྲེལ་ལེའུ་གཉིས་པའི་ཊིཀྐ........................ (211)
རྣལ་འགྲེལ་ལེའུ་གསུམ་པའི་ཊཱིཀྐ …....….. .........（351)
རྣལ་འགྲེལ་ལེའུ་བཞི་བའི་ཊཱིཀྐ་ ...
（587）
- 5 -



རྣམ་འགྲེལ་ལེའུ་དང་པོའི་ཊཱིཀྐ
༄༅། །རྗེ་སྨོན་ལམ་དཔལ་བས་མཛད་པའི་ལེའུ་
དང་པོའི་ཊིཀྐ་བཞུགས་སོ། །
གང་སྐུ་མཚན་དང་དཔེ་བྱད་རབ་བརྒྱན་ཅིང༌། ། གང་གསུང་
ཡན་ལག་དྲུག་ཅུའི་དབྱངས་སྙན་སྒྲོག །གང་ཐུགས་འགྲོ་བ་ཀུན་ལ་
བུ་ལྟར་བརྩེ། ། ཐུབ་དབང་ལྷ་ཡི་ལྷ་ལ་གུས་ཕྱག་འཚལ། ། ཆོས་ཀྱི་
རྒྱལ་བོ་བློ་བཟང་གྲགས་པའི་དཔལ། །རིགས་པ་སྨྲ་བ་དར་མ་རིན་
ཆེན་དང་། །རིགས་ལམ་མཐར་ཕྱིན་དགེ་འདུན་གྲུབ་པའི་ཞབས། །
ཡོངས་འཛིན་དམ་པ་རྣམས་ལ་གུས་ཕྱག་འཚལ། །རྒྱ་ཆེན་ཐོས་པའི་
ནམ་མཁའ་ཡངས་པ་ལ། །ལུང་དང་རིགས་པའི་ཚ་ཟེར་འབུམ་ཕྲག་
གིས། །གྲགས་པའི་གསུང་རབ་པད་ཚལ་རྒྱས་བྱེད་པ། །ལེགས་པའི་
བློ་གྲོས་ཞབས་ལ་གུས་ཕྱག་འཚལ། ། མདོ་དང་རྣམ་འགྲེལ་དགོངས་
དོན་ཇི་བཞིན་དུ། །ལེགས་པར་རྟོགས་པའི་དྲི་མེད་བློ་གྲོས་ཀྱིས། །
ལེགས་བཤད་དོན་གཉེར་བློ་ལྡན་གཟུར་གནས་ལ། ། ལེགས་པར་
བཤད་ཀྱི་རྩེ་གཅིག་གུས་པས་ཉོན། ། དེ་ལ་འདིར་བསྟན་བཅོས་ཚད་
མ་རྣམ་འགྲེལ་འཆད་པ་ལ་བཞི། ། མཚན་གྱི་དོན། འགྱུར་གྱི་ཕྱག
གཞུང་གི་དོན། མཇུག་གི་དོན་ནོ། །དང་པོ་ལ། མཚན་བསྒྱུར་བ་
དང༌། མཚན་བཤད་པ་གཉིས། །དང་པོ་ནི། རྒྱ་གར་ཏེ་འཕགས་
པའི་ཡུལ་ན་སྐད་རིགས་ཆེན་པོ་བཞི་ཡོད་པ་ལས། ལེགས་པར་སྦྱར་
བ་ སཾ་སྐྲ་ཏའི་སྐད་དུ། བསྟན་བཅོས་ འདིའི་མཚན། པྲ་མཱཎ།
བརྟིཀཱ། ཀཱ་རི་ཀ་ཞེས་བྱ་ལ། དེ་བོད་ ཁ་བ་ཅན་པའི་སྐད་དུ་་
བསྒྱུར་ན། ཚད་མ་རྣམ་འགྲེལ་གྱི་ཚིག་ལེའུར་བྱས་པ་ཞེས་བྱ་བར་
- 1
-



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འགྱུར་བ་ཡིན་ཏེ། པྲ་མཱ་ཎ་ཚད་མ། བརྟི་ཀཱ་ནི་རྣམ་འགྲེལ། ཀཱ་
རི་ ཀ་ནི་ཚིག་ ལེའུར་བྱས་ པ་ ལ་ འཇུག་ པའི་ ཕྱིར། གཉིས་ པ་ནི། །
སྤྱིར་པྲ་ཞེས་པ་དང་པོ་དང་རབ་སོགས་དོན་དུ་མ་ལ་འཇུག་ཀྱང་།
འདིར་དང་པོ་ལ་འཇུག མཱ་ཎ་འཇལ་བ་ལ་འཇུག་པས་དང་པོར་
འཇལ་བ་ཞེས་བྱ་ལ། དེ་ལ་ལོ་ཙཱ་བ་རྣམས་ཀྱིས་དོན་འགྱུར་གྱི་་
དབང་དུ་མཛད་ནས་ཚད་མ་ཞེས་བརྗོད། དེ་ཡང་ཀུན་རྫོབ་དང་
དོན་དམ་པའི་བདེན་པ་ལ་གསར་དུ་མི་བསླུ་བའི་རིག་པ་ནི་ཚད་མ་
ཡིན་ལ། རྒྱལ་བའི་གསུང་རབ་དང་ཚད་མ་ཀུན་བཏུས་ཀྱིས་དེ་
བརྗོད་བྱར་བྱེད་པས་ན་ཚད་མ་ཞེས་བརྗོད་པ་ཡིན་ནོ། །དེས་ན་ཚད་
མ་རྣམ་འགྲེལ་ཆོས་ཅན། ཁྱོད་ལ་ཚད་མ་རྣམ་འགྲེལ་ཞེས་བརྗོད་
པའི་རྒྱུ་མཚན་ཡོད་དེ། ཚད་མ་ཀུན་བཏུས་ཀྱི་དགོངས་པ་ཕྱིན་ཅི་
མ་ལོག་པར་འགྲེལ་བར་བྱེད་པས་ན་དེ་ལྟར་བརྗོད་པའི་ཕྱིར། དེ་
ཆོས་ཅན། ཁྱོད་ལ་ཚིག་ལེའུར་བྱས་པ་ཞེས་བརྗོད་པའི་རྒྱུ་མཚན་
ཡོད་དེ། རྗེས་སུ་བསྔགས་པའི་སྡེབ་སྦྱོར་ཅན་གྱི་ཚིགས་བཅད་དུ་
བསྡེབས་ནས་ཡོད་པས་ན་དེ་ལྟར་དུ་བརྗོད་པའི་ཕྱིར། གཉིས་པ་
སྟོན་པ་ལ། འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་
འཚལ་ལོ། ། ཞེས་པ་འདི་བྱུང༌། རྗེ་བཙུན་འཇམ་དཔལ་དབྱངས་
ཆོས་ཅན། ཁྱོད་ལ་འཕགས་པ་འཇམ་གཞོན་ནུར་གྱུར་པ་ཞེས་་་་
བརྗོད་པའི་རྒྱུ་མཚན་ཡོད་དེ། སོ་སོ་སྐྱེ་བོའི་ས་ནས་འཕགས་པའམ།
སྡིག་ སྟོ་མི་དགེ་བའི་ ས་ནས་འཕགས་པས་ན་འཕགས་པ། ཉོན་
མོངས་མངོན་གྱུར་བའི་རྩུབ་རེག་དང་བྲལ་བས་ན་འཇམ། ཚོགས་
གཉིས་ཀྱི་དཔལ་དང་ལྡན་པས་ན་དཔལ། ལོ་བཅུ་དྲུག་ལོན་པའི་
གཞོན་ནུའི་ན་ཚོད་ཙམ་དུ་གནས་པས་ན་གཞོན་ནུ། རྒྱུ་བསམ་སྦྱོར་
ཕུན་ཚོགས་གཉིས་ལ་བརྟེན་ནས་འབྲས་བུ་དོན་གཉིས་ ཕུན་ སུམ་་་
– 2 -



རྣམ་འགྲེལ་ལེའུ་དང་པོའི་ཊཱིཀྐ
8
ཚོགས་པའི་ཚད་མའི་སྐྱེས་བུར་འཁྲུངས་པར་གྱུར་པས་ན་གྱུར་པ་ཞེས་
བརྗོད་པའི་ཕྱིར། གསུམ་པ་ལ་གསུམ། བཤད་པ་ལ་འཇུག་པ།
བཤད་པ་ཉིད་ཉེ་བར་དགོད་པ། བཤད་ པ་ མཐར་ ཕྱིན་ པའི་བྱ་
བའོ། །
དང་པོ་ལ་གཉིས། ཡུལ་ཁྱད་པར་ཅན་ལ་བསྟོད་ནས་སྐྱབས་
སུ་འགྲོ་བ་དང༌། སྐྱབས་སུ་སོང་ནས་བྱ་བ་ཁྱད་པར་ཅན་ལ་འཇུག་
པའི་ཡན་ལག་གོ ། དང་བོ་ལ་གསུམ། དགོས་དོན། བསྡུས་
དོན། ཚིག་དོན་ནོ། ། དང་པོ་ནི། རྟོག་པའི་དྲ་བ་རྣམ་བསལ་
ཅིང་། ། ཞེས་སོགས་མཆོད་བརྗོད་མཛད་པ་ཆོས་ཅན། དགོས་པ་
ཡོད་དེ། དཔལ་ལྡན་ཆོས་ཀྱི་གྲགས་པ་རང་ཉིད་སྐྱེས་བུ་དམ་པའི་
སྤྱོད་པ་དང་མཐུན་པར་བསྟན་པར་བྱ་བ་དང༌། བསྟན་བཅོས་རྩོམ་
པ་མཐར་ཕྱིན་པ་དང༌། བསྟན་བཅོས་འདི་ལ་འཆད་ཉན་བྱེད་པ་
རྣམས་སྔར་བསྟོད་ནས་ཞུགས་པ་ལས་བསོད་ནམས་སྐྱེ་བའི་ཆེད་དུ་
ཡིན་པའི་ཕྱིར་ཏེ། ཤཱཀྱ་བློའི་འགྲེལ་པ་ལས། ཡ་རབས་དག་ནི་
ཕལ་ཆེར་བསྟན་བཅོས་རྩོམ་པ་ལ་སོགས་པའི་ཐོག་མར་བདག་ཉིད་
འདོད་པའི་ལྷ་ལ་ཕྱག་བྱེད་དོ། ། དེ་བས་ན་ སློབ་དཔོན་འདི་ཡང་་
བདཉིད་དམ་པ་རྣམས་དང་སྦྱོད་པ་མཐུན་པར་བསྟན་པར་བྱ་བ་
དང༌། ཁྱད་པར་དུ་འཕགས་པའི་ལྷ་ལ་བསྟོད་པས་བསོད་ནམས་
འཕེལ་ལ། བསོད་ནམས་འཕེལ་བས་ཀྱང༌། བསྟན་བཅོས་་་་་་་
གེགས་མེད་པར་མཐར་ཕྱིན་པ་དང༌། འཆད་པར་བྱེད་པ་དང༌།
ཉན་པར་བྱེད་པ་རྣམས་སྔར་བསྟོད་ནས་ཞུགས་པ་ལས་བསོད་ནམས་
སྐྱེ་བའི་ཕྱིར། གཞན་ གྱི་དོན་གཟིགས་ནས་ རྟོག་པའི་དྲ་བ་རྣམ་
བསལ་ཅིང༌། །ཞེས་བྱ་བ་ལ་སོགས་པ་ཁྱད་པར་དུ་འཕགས་པའི་ལྷ་ལ་
མཆོད་པ་བརྩམས་ སོ། ། ཞེས་ གསུངས་པའི་ཕྱིར། གཉིས་པ་ལ་་་
= 3 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བསྟོད་པ་དང༌། ཕྱག་འཚལ་བ་གཉིས། དང་པོ་ལ། རང་དོན་
ཕུན་ཚོགས་ཀྱི་སྒོ་ནས་བསྟོད་པ་དང༌། གཞན་དོན་ཕུན་ཚོགས་ཀྱི་
སྒོ་ནས་བསྟོད་པ། གཞན་དོན་སྒྲུབ་པའི་ཐབས་ཕུན་ཚོགས་ཀྱི་སྒོ་
ནས་བསྟོད་པ་དང་གསུམ། དང་པོ་བསྟོད་པ་ལ། རྟོག་པའི་དྲ་བ་
རྣམ་བསལ་ཅིང་། །ཟབ་ཅིང་རྒྱ་ཆེ་སྐུ་མངའ་བ། །ཞེས་པ་འདི་བྱུང་།
གཉིས་པ་སྟོན་པ་ལ། ཀུན་ཏུ་བཟང་པོ་ཞེས་པ་འདི་བྱུང་། གསུམ་པ་
ནི། འོད་ ཟེར་ དག ། ཀུན་ནས་འཕྲོ། ཞེས་པས་བསྟན།
གཉིས་པ་ཕྱག་འཚལ་བ་ནི། ཕྱག་འཚལ། ཞེས་པས་བསྟན་ཏེ།
དེ་ལྟར་ཡང་ ཤཱཀྱས། གང་གི་ཚེ་ཀུན་ཏུ་བཟང་པོ་ཞེས་བྱ་བའི་སྒྲ་
གྲགས་པས་བྱང་ཆུབ་སེམས་དཔའ་ཡིན་པར་མི་བཟུང་བར་དེའི་ཚེ་ནི་
འདི་སངས་རྒྱས་བཅོམ་ལྡན་འདས་ལ་མཆོད་པ་ཡིན་ནོ། །དེ་ཡང་
བསྟོད་པ་དང་ཕྱག་འཚལ་པ་རྣམ་པ་གཉིས་ཏེ། ཕྱག་འཚལ་ཞེས་བྱ་
བའི་སྒྲས་ནི་ཕྱག་འཚལ་བའོ། །ལྷག་མ་རྣམས་ཀྱིས་ནི་བསྟོད་པའོ། །
བསྟོད་པ་ལ་ཡང་རང་གི་དོན་ཕུན་སུམ་ཚོགས་པ་དང་། གཞན་གྱི་
དོན་ཕུན་སུམ་ཚོགས་པ་དང༌། གཞན་གྱི་དོན་ཕུན་སུམ་ཚོགས་པའི་
ཐབས་དང་རྣམ་པ་གསུམ་མོ། །ཞེས་དང་། འདིས་ནི་གཞན་གྱི་དོན་
ཕུན་སུམ་ཚོགས་པ་མ་ཚང་བ་མེད་པར་བཤད་དོ། །གཞན་གྱི་དོན་
ཕུན་སུམ་ཚོགས་པ་འདི་འགྲུབ་པའི་ཐབས་ནི། འོད་ཟེར་དག་ཀུན་
ནས་འཕྲོ། ཞེས་བྱ་བ་འདིས་བཤད་དོ། ། ཞེས་གསུངས། རང་
དོན་ཕུན་ཚོགས་ལ་ཡང་། ངོ་བོ་ཉིད་སྐུ། ལོངས་སྐུ། སྦྲུལ་སྐུ་
གསུམ་ལས། དང་པོ་ནི། རྟོག་པའི་དྲ་བ་རྣམ་བསལ་ཅིང༌། །
ཞེས་པས་བསྟན། གཉིས་པ་ནི། ཟབ་ཅིང་སྐུ་མངའ། ཞེས་
པས་བསྟན། གསུམ་པ་ནི། རྒྱ་ཆེ་སྐུ་མངའ། ཞེས་པས་བསྟན་
པ་ཡིན་ཏེ། ཤཱཀྱ་བློ་ལས། སྐུ་གསུམ་པོ་ངོ་བོ་ཉིད་དང༌། ལོངས་
id io le ir
4
–



རྣམ་འགྲེལ་ལེའུ་དང་པོའི་ཊིཀྐ
སྤྱོད་རྫོགས་པ་དང༌། སྦྲུལ་པ་ཞེས་པ་གང་ལ་ཡོད་པ་དེ་ནི། རྟོག་
པའི་དྲ་བ་རྣམ་བསལ་ཅིང་། །ཟབ་ཅིང་རྒྱ་ཆེ་སྐུ་མངའ་བ་ཡིན་ནོ། །
ཞེས་གསུངས། རྣམ་བཤད་ལྟར་ན། རང་དོན་ཕུན་ཚོགས་ཀྱི་སྒོ་
ནས་བསྟོད་པ་དང༌། གཞན་དོན་ཕུན་ཚོགས་ཀྱི་སྒོ་ནས་བསྟོད་པ་
གཉིས་ལས། དང་པོ་ལ་ཡང་གཉིས་ཡོད་པའི། རང་དོན་སྤངས་
པ་ཕུན་ཚོགས་ཀྱི་སྒོ་ནས་བསྟོད་པ། རྟོག་པའི་དྲ་བ་རྣམ་བསལ་
ཅིང༌། ། ཞེས་པས་བསྟན། རང་དོན་རྟོགས་པ་ཕུན་ཚོགས་ཀྱི་སྒོ་
ནས་ བསྟོད་ པ། ཟབ་ ཅིང༌ རྒྱ་ ཆེ་ སྐུ་ མངའ་ ཞེས་ པས་ བསྟན།
གཉིས་པ་གཞན་དོན་ཕུན་ཚོགས་ཀྱི་སྒོ་ནས་བསྟོད་པ་ལ། གཞན་
དོན་གྱི་ངོ་བོ་དང་དེ་སྒྲུབ་པའི་ཐབས་གཉིས་ཀྱི། དང་པོ། ཀུན་ཏུ་
བཟང་པོ། ཞེས་ པས་ བསྟན། གཉིས་པ་ནི། འོད་ཟེར་དག་
ཀུན་ ནས་ འཕྲོ། ཞེས་ པས་ བསྟན། གསུམ་ པ་ ཚིག་ དོན་ ནི།།
དཔལ་ལྡན་ཆོས་ཀྱི་གྲགས་པས་བསྟན་བཅོས་རྣམ་འགྲེལ་རྩོམ་པའི་
ཐོག་མར་ཕུན་སུམ་ཚོགས་པ་གསུམ་མངའ་བའི་ཐུབ་པ་སངས་རྒྱས་
བཅོམ་ལྡན་འདས་ལ་ཕྱག་འཚལ་ལོ། ། ཞེས་བསྟོད་ཕྱག་མཛད་པ་
ཆོས་ཅན། དགོས་པ་ཡོད་དེ། གནས་སྐབས་དང་མཐར་ཐུག་གི་
དོན་དུ་མ་ འགྲུབ་ པར་བྱ་བའི་ཆེད་ཡིན་ པའི་ ཕྱིར། བཅོམ་ ལྡན་
འདས་ལ་ཕུན་སུམ་ཚོགས་པ་གསུམ་ཇི་ལྟར་མངའ་ཞེ་ན། དེ་ཆོས་
ཅན། ཁྱོད་ ལ་ དེ་ གསུམ་ མངའ་ སྟེ། རང༌ དོན་ ཕུན་ ཚོགས།
གཞན་དོན་ཕུན་ཚོགས། དེ་སྒྲུབ་པའི་ ཐབས་ ཕུན་ཚོགས་གསུམ་
མངའ་པའི་ཕྱིར། དང་པོ་གྲུབ་སྟེ། ཆོས་དང་གང་ཟག་གི་བདག་
ཏུ་འཛིན་པའི་རྟོག་པའི་དྲ་བ་རྣམ་པར་བསལ་བའི་རང་དོན་སྤངས་
པ་མཐར་ཐུག་དང་། ཟབ་པ་ཤེས་བྱ་ཇི་ལྟ་བ་མཁྱེན་པའི་སྐུ་མངའ་
ཞིང༌། རྒྱ་ཆེ་བ་ཤེས་བྱ་ཇི་སྙེད་པ་མཁྱེན་པའི་སྐུ་མངའ་བ་ཡིན་པའི་
--- 5 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཕྱིར། དེ་ཆོས་ཅན། གཞན་དོན་ཕུན་ཚོགས་མངའ་སྟེ། གདུལ་
བྱའི་རྒྱུད་ཀྱི་མངོན་མཐོ་དང་ངེས་ལེགས་ནི་གཞན་དོན་ཡིན་ལ། དེ་
གང་ལས་འགྲུབ་པའི་ཀུན་ཏུ་བཟང་པོའི་མཚན་ཅན་གྱི་གཟུགས་སྐུ་
གཉིས་བརྙེས་པ་མཐར་ཐུག་པའི་སྐྱེས་བུ་ཡིན་པའི་ཕྱིར། དེ་ཆོས་
ཅན། གཞན་དོན་སྒྲུབ་པའི་ཐབས་ཕུན་ཚོགས་མངའ་སྟེ། རང་
གིས་ཆོས་སྟོན་པའི་གསུང་གི་འོད་ཟེར་དག་གདུལ་བྱ་རྣམས་ལ་རང་
རང་གི་སྐལ་བ་དང་འཚམ་པར་ཀུན་ནས་འཕྲོ་བར་མཛད་པ་མཐར་
ཐུག་པའི་སྐྱེས་བུ་ཡིན་པའི་ཕྱིར། གཉིས་པ་ལ། དངོས་བསྟན་
ཉན་པ་པོའི་སྐྱོན་ངོས་བཟུང་ནས་རང་ལ་ལྟོས་པའི་དགོས་པ་དང་།
ཤུགས་བསྟན་སྣོད་ཀྱི་མཚན་ཉིད་ངོས་བཟུང་ནས་གཞན་ལ་ལྟོས་པའི་
དགོས་པ་བཤད་པ་གཉིས། དང་པོ་སྟོན་པ་ལ། སྐྱེ་བོ་ཕལ་ཆེར་
ཞེས་སོགས་བྱུང་། འདི་གང་ལས་འཕྲོས་ན། རྟོག་པའི་དྲ་བ་རྣམ་
བསལ་ཅིང་། ། ཞེས་སོགས་ཀྱི་སྐབས་སུ་བཅོམ་ལྡན་འདས་ལ་བསྟོད་
ཕྱག་བྱས་པ་ལ། བསྟོད་ཕྱག་བྱས་ནས་ལས་སུ་བྱ་བ་ཅི་བྱེད་ཅེ་ན།
ཀུན་ལས་བཏུས་ཀྱི་དགོངས་འགྲེལ་དུ་གྱུར་པའི་བསྟན་བཅོས་རྣམ་
འགྲེལ་རྩོམ་པའི་བྱ་བ་བྱེད་དོ། ། བྱས་པ་ལ། དེ་རང་དོན་དུ་རྩོམ་
མམ། གཞན་དོན་དུ་རྩོམ་ཞེ་ན། རང་དོན་དུ་རྩོམ་པ་ལྟ་བུར་སྟོན་
པ་ལ། སེམས་ནི་ཡུན་རིང་ལེགས་བཤད་གོམས་པ་ལྷུར་ལེན་བསྐྱེད་
ཕྱིར་འདི་ལ་དགའ་བ་སྐྱེས། ། ཞེས་བ་འདི་བྱུང༌། སློབ་དཔོན་་་་
བསྟན་བཅོས་འདི་རྩོམ་པ་ལ་དགའ་བ་སྐྱེས་ནས་རྩོམ་པའི་རྒྱུ་མཚན་
ཡོད་དེ། སློབ་དཔོན་རང་གི་སེམས་ནི་སྔར་ཡུན་རིང་པོར་གསུང་
རབ་དང་། ཀུན་ལས་བཏུས་ལ་སོགས་པའི་ལེགས་བཤད་ལ་གོམས་
པར་བྱས་པས་དེས་ཐུགས་ཕྲོགས་ནས་ད་དུང་ལྷུར་ལེན་ཏེ་དང་ལེན་
ཆེས་ཆེར་བསྐྱེད་ནས་མཐར་ཕྱིན་པར་བྱ་བའི་ཆེད་ཡིན་པའི་ཕྱིར།
- 6 –



རྣམ་འགྲེལ་ལེའུ་དང་པོའི་ཊིཀྐ
ཁོ་ན་རེ། ཆོས་གྲགས་ཁྱོད་སེམས་ཅན་ཐམས་ཅད་ལ་དམིགས་པའི་
སྙིང་རྗེ་ཆེན་པོ་དང་ལྡན་པ་མིན་ནམ། བསྟན་བཅོས་འདིར་རང་
དོན་ལྷུར་བླངས་ནས་བརྩམས་ཀྱི། གཞན་དོན་ཁོ་ནར་མི་རྩོམ་ཞེ་ན།
དེའི་ལན་སྟོན་པར་བྱེད་པ་ལ། སྐྱེ་བོ་ཕལ་ཆེར་ཞེས་སོགས་རྐང་པ་
གསུམ་བྱུང་། ངག་དོན་ནི། སློབ་དཔོན་གྱིས་བསྟན་བཅོས་འདི་
གཞན་དོན་ཁོ་ནར་མི་རྩོམ་པའི་རྒྱུ་མཚན་ཡོད་དེ། ཆོས་གྲགས་
བདག་ལ་རྣམ་འགྲེལ་འདི་ནི་སྐྱེ་བོ་གཞན་ཕལ་མོ་ཆེ་ལ་མཐའ་གཅིག་
ཏུ་ཕན་པ་རྒྱ་ཆེན་པོར་འགྱུར་བ་ཡིན། ཞེས་བསམ་པའང་མེད་པའི་
ཕྱིར། དེ་མེད་དེ། སྐྱེ་བོ་ཕལ་ཆེར་ཞིང་ལས་སོགས་འཇིག་རྟེན་གྱི་
བྱ་བ་ཕལ་པ་དང་། ལོག་པའི་བསྟན་བཅོས་ཕལ་པ་ལ་ཆགས་ཤིང་།
ལེགས་ཉེས་འབྱེད་པའི་ཤེས་རབ་ཀྱི་རྩལ་མེད་པས་ན་ལེགས་བཤད་
རྣམས་ཅུང་ཟད་ཀྱང་དོན་དུ་མི་གཉེར་ཞིང༌། དེ་ཁོ་ནར་མ་ཟད་
ལེགས་བཤད་དང་ལེགས་བཤད་རྩོམ་པ་པོ་ལ་ཕྲག་དོག་གི་དྲི་མ་དག་
གིས་རྒྱུད་དཀྲུགས་ནས་ཞེ་སྡང་བར་ཡང་ཡོངས་སུ་གྱུར་པ་དེས་ན་སྟེ་
དེའི་ཕྱིར། གཉིས་པ་ནི། ཁོ་ན་རེ། རྣམ་འགྲེལ་འདི་གཞན་ལ་
ཅུང་ཟད་ཀྱང་མི་ ཕན་པ་ཡིན་ནམ་ཞེ་ན། མིན་ཞེས་སྟོན་པ་ལ།
སྐྱེ་བོ་ཕལ་ཆེར་ཕལ་ལ་ཆགས་ཤིང་། ། ཤེས་རབ་རྩལ་ཡོད་པས་ན་
ལེགས་བཤད་རྣམས། །དོན་དུ་གཉེར་པ་ཁོ་ནར་མ་ཟད་ཕྲག་དོག་དྲི་
མ་དག་གིས་མི་སྡང་བར། ། ཡོངས་གྱུར་དེས་ན་བདག་ལ་འདི་ནི་་
གཞན་ལ་ ཕན་ པ་ཡིན་ཞེས་བསམ་ པའང་ཡིན། ། ཞེས་འདོན་ པ་་་་
བསྒྱུར་བ་འདི་བྱུང༌། ངག་དོན་ནི། སློབ་དཔོན་རྣམ་འགྲེལ་འདི་
རྩོམ་པ་ལ་དགའ་བ་སྐྱེས་ནས་རྣམ་འགྲེལ་རྩོམ་པ་ཆོས་ཅན། གཞན་
དོན་གྱི་དགོས་པ་ཁྱད་པར་ཅན་ཡོད་དེ། སློབ་དཔོན་ཕྱོགས་གླང་ལ་
རྟོག་གེ་མི་ཤེས་སོ་ཞེས་སྨོད་པའི་སྐྱེ་བོ་རྣམས་སྡུག་བསྔལ་དང་བྲལ་
7 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བར་འདོད་པའི་སྙིང་རྗེས་ཀུན་ནས་བསླངས་བར་མ་ཟད་ཆོས་གྲགས་
བདག་ལ་ཀུན་ལས་བཏུས་པ་འདི་ནི་སྔར་གཞན་ལ་ཕན་པ་རྒྱ་ཆེན་པོ་
མ་གྱུར་པས། ད་ཇི་ལྟར་བྱས་ན་དེར་འགྱུར་བ་ཡིན་ཞེས་བསམ་
པའང་ཐུགས་ལ་འཁྲུངས་པས་དེ་གཉིས་ཀྱིས་ཀུན་ནས་བསླངས་ནས་
རྣམ་འགྲེལ་ཀུན་ལས་བཏུས་ཀྱི་དགོངས་འགྲེལ་དུ་བརྩམས་པའི་ཕྱིར།
གཉིས་པ། བཤད་པ་ཉིད་ཉེ་བར་དགོད་པ་ལ་གཉིས། ཐར་པ་
དང་དེར་བགྲོད་པའི་ལམ་རང་གིས་ངེས་ པའི་ ཐབས། ངེས་ནས་
གཞན་རྗེས་སུ་འཛིན་པའི་ ཐབས་ སོ། ། དང་པོ་ལ་གསུམ། ལྐོག་
གྱུར་ངེས་པའི་ཐབས་དང༌། ངེས་བྱ་ཐར་པ་དང་ཐམས་ཅད་མཁྱེན་
པ་དང་དེར་བགྲོད་པའི་ལམ་བཤད་པ་དང་། མངོན་གྱུར་ངེས་པའི་
ཐབས་སོ། ། དང་པོ་ལ་གཉིས། རྗེས་དཔག་གི་རྟེན་གཏན་ཚིགས་
བཤད་པ་དང་། ལོག་རྟོག་བླུན་པོའི་རྟགས་སུ་བསྟན་པའོ། ། དང་
པོ་ ལ་ གསུམ། གཏན་ ཚིགས་ ཡང་ དག་ གི་ མཚན་ ཉིད་ དང་།
མཚན་གཞིའི་དབྱེ་བ། མཚན་གཞི་ལ་མཚན་ཉིད་ངེས་བྱེད་ཀྱི་ཚད་
མ་བཤད་པའོ། ། དང་པོ་སྟོན་པ་ལ། ཕྱོགས་ཆོས་དེ་ཆས་ཁྱབ་པ་
ཡི། ། གཏན་ཚིགས། ཞེས་ སོགས་ཚིགས་བཅད་གཅིག་ གསུངས།
འདི་ཡང་གང་ལས་འཕྲོས་ན། འདི་ལ་དགའ་བ་སྐྱེས། ཞེས་པར་
ཀུན་ལས་བཏུས་ཀྱི་དགོངས་འགྲེལ་དུ་གྱུར་པའི་བསྟན་བཅོས་རྣམ་
འགྲེལ་རྩོམ་པ་ལ་དགའ་བ་སྐྱེས་སོ་བྱས་པ་ལ་ཁོ་ན་རེ། རྣམ་འགྲེལ་
འདི་ཀུན་ལས་བཏུས་ཀྱི་དགོངས་འགྲེལ་མ་ཡིན་པར་ཐལ། ཀུན་
ལས་བཏུས་དང་རྣམ་འགྲེལ་གཉིས་ལེའུ་གྲངས་ཀྱང་མི་མཐུན། གོ་
རིམ་ཡང་མི་མཐུན་པའི་ཕྱིར། དང་པོ་གྲུབ་སྟེ། ཀུན་ལས་བཏུས་
སུ་ ལེའུ་ དྲུག་ གསུངས། འདིར་ ལེའུ་ བཞིར་ གསུངས་ པའི་ ཕྱིར།
གཉིས་པ་གྲུབ་སྟེ། ཀུན་ལས་བཏུས་སུ་མངོན་སུམ་གྱི་ལེའུ་དང་པོ་
ཁ8 -



རྣམ་འགྲེལ་ལེའུ་དང་པོའི་ཊིཀྐ
གསུངས། འདིར་རང་དོན་རྗེས་དཔག་གི་ལེའུ་དང་པོར་གསུངས་
པའི་ ཕྱིར་ཞེ་ན། དེ་གཉིས་ལེའུའི་ གྲངས་ མི་ མཐུན་ཡང་། རྩ་
འགྲེལ་དུ་མི་རུང་པའི་སྐྱོན་མེད་དེ། ཀུན་ལས་བཏུས་ཀྱི་ལེའུ་དྲུག་
གི་དོན་འདིར་ལེའུ་བཞིར་བསྡུས་ནས་འཆད་པའི་ཕྱིར་ཏེ། ཀུན་
ལས་བཏུས་ཀྱི་རང་དོན་ལེའུ། དཔེ་དང་དཔེ་ལྟར་སྣང་བརྟགས་
པའི་ལེའུ། སེལ་ བ་ བརྟགས་ པའི་ལེའུ་གསུམ་ གྱི་དོན། འདིར་
རང་དོན་དོན་ལེའུ་འཆད། དེའི་མངོན་སུམ་ལེའུའི་དོན་འདིར་
མངོན་སུམ་ལེའུས་འཆད། དེའི་གཞན་དོན་ལེའུ་དང༌། ལྟག་་
ཆོད་བརྟགས་ པའི་ལེའུ་ གཉིས་ཀྱི་དོན་འདིར་གཞན་དོན་ལེའུ་་་་
འཆད་པའི་ཕྱིར། འོ་ན་བསྟན་བཅོས་འདིར་ལེའུ་གསུམ་ཙམ་་་་་
གསུངས་པས་ཆོག་གི ལེའུ་བཞི་གསུངས་པ་དོན་མེད་པར་འགྱུར་
རོ་ཞེ་ན། སྐྱོན་མེད་དེ། སྡེ་བདུན་མདོ་དང་བཅས་པའི་གཏན་ལ་
དབབ་བྱའི་གཙོ་བོ་ནི་ཐར་པ་དང་ཐམས་ཅད་མཁྱེན་པ་དེ་ཐོབ་བྱེད་
ཀྱི་ཐབས་ལམ་དང་བཅས་པ་ཡིན་ལ། དེ་འཆད་པ་ལ། ཚད་མ་
མདོར། ཚད་མར་གྱུར་པ་འགྲོ་ལ་ཕན་བཞེད་པ། ། སྟོན་པ་བདེ་
གཤེགས་སྐྱོབ་ལ་ཕྱག་འཚལ་ནས། ཞེས་གསུངས། དེའི་དགོངས་
པ་འགྲེལ་བར་ཤིན་ཏུ་གནད་ཆེ་བར་གཟིགས་ནས་དེའི་དོན་སྟོནམ་པ་
ལ། དཔལ་ལྡན་ཆོས་ཀྱི་གྲགས་པས་ཚད་མ་གྲུབ་པའི་ལེའུ་མཛད་པ་
ཡིན་པའི་ཕྱིར། དེ་གཉིས་ལེའུ་གོ་རིམ་མི་མཐུན་ཡང་། རྩ་འགྲེལ་
དུ་མི་རུང་བའི་སྐྱོན་མེད་ཚུལ་ལ། སློབ་དཔོན་རྒྱན་མཁན་ པོའི་
ལུགས་དང༌། ལྷ་དབང་བློ་རྗེས་འབྲང་དང་བཅས་པའི་ལུགས་་་་
གཉིས་ལས། དང་པོ་ནི། སློབ་དཔོན་རྒྱུན་མཁན་པོ་ན་རེ། དེ་
གཉིས་ལེའུའི་གོ་རིམས་མི་མཐུན་ཡང་། རྩ་འགྲེལ་དུ་མི་རུང་བའི་
སྐྱོན་མེད་དེ། ཀུན་ལས་བཏུས་སུ་རྒྱུད་ལ་སྐྱེས་པའི་རིམ་པའི་དབང་
- 9 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དུ་བྱས་ནས་མངོན་སུམ་གྱི་ལེའུའི་དང་པོར་བསྟན། འདིར་ཚད་མ་
གྲུབ་པའི་ལེའུ་དང་པོར་བསྟན་པའི་ཕྱིར། ཚད་མ་གྲུབ་པའི་ལེའུ་
རྣམ་འགྲེལ་གྱི་ལེའུ་དང་པོར་འཇོག་ཀྱང་རིགས་ཏེ། རྣམ་འགྲེལ་
གྱིས་ཀུན་ལས་བཏུས་ཀྱི་དགོངས་པ་འགྲེལ་བ་ན། མཆོད་བརྗོད་
ནས་བཟུང་སྟེ་རིམ་པ་བཞིན་འཆད་པ་སྐབས་སུ་བབ་ཅིང་། ཚད་
མ་གྲུབ་པའི་ལེའུའི་ཀུན་ལས་བཏུས་ཀྱི་མཆོད་བརྗོད་ཀྱི་དོན་ལུགས་
འབྱུང་ལུགས་ཟློག་གཉིས་ཀྱི་སྒོ་ནས་འཆད་པའི་ཕྱིར། རང་འགྲེལ་
དུ་རང་དོན་རྗེས་དཔག་གི་ལེའུ་དང་པོར་འཆད་པ་དང་འགལ་ལོ་ཞེ་
ན། སྐྱོན་མེད་དེ། རང་དོན་རྗེས་དཔག་གི་ལེའུ་རྟོགས་དཀའ་
བས། དེ་ལ་རང་འགྲེལ་དང་པོར་མཛད་པའི་ཕྱིར། ཞེས་བཞེད་
པ་ཡིན་ཏེ། རྒྱུན་གྱི་འགྲེལ་པའི་ཐོག་མར། རྟོག་གེ་ངན་འཁྲུལ་
འགྲོ་ལ་ཆེར་བརྩེ་པས། །ཚད་མ་གྲུབ་པ་ཚུལ་བཞིན་བཤད་པར་བྱ། །
ཞེས་གསུངས་པའི་ཕྱིར་དང་། རང་གི་དོན་གྱི་རྗེས་སུ་དཔག་པའི་
དེ་མ་ཐག་ཏུ་གཞན་གྱི་དོན་གྱི་རྗེས་སུ་དཔག་པ་བརྗོད་དེ། གཞན་
གྱི་དོན་གྱི་རྗེས་སུ་དཔག་པ་ན། རང་གི་དོན་གྱི་རྗེས་སུ་དཔག་པ་
སྔོན་དུ་འགྲོ་བ་ཅན་ཡིན་པའི་ཕྱིར་རོ། ཞེས་གསུངས་ པའི་ཕྱིར།
གཉིས་པ་སློབ་དཔོན་ལྷ་དབང་བློའི་ལུགས་ནི། དེ་གཉིས་ལེའུའི་གོ་
རིམས་མི་མཐུན་ཡང་། རྣམ་འགྲེལ་ཀུན་ལས་བཏུས་ཀྱི་དགོངས་
འགྲེལ་དུ་མི་འཐད་པའི་སྐྱོན་མེད་དེ། ཀུན་ལས་བཏུས་དང་རྣམ་
ངེས་ སོགས་ སུ་ རྒྱུད་ ལ་ སྐྱེས་ བའི་ རིམ་ པའི་ དབང༌ དུ་ བྱས་ ནས།
མངོན་སུམ་གྱི་ལེའུ་དང་པོར་བསྟན། འདིར་དགོས་པའི་དབང་
གིས་རང་དོན་རྗེས་དཔག་གི་ལེའུ་དང་པོར་བསྟན་པའི་ཕྱིར། འོ་ན་
འདིར་རང་དོན་རྗེས་དཔག་གི་ལེའུ་དང་པོར་བསྟན་པ་ལ་དགོས་པ་
ཇི་ལྟ་བུ་ཡོད་ཅེ་ན། དེའི་ལན་ སྟོན་ པ་ལ། རང་འགྲེལ་ལས།
- 10 -



རྣམ་འགྲེལ་ལེའུ་དང་པོའི་ཊིཀྐ
དོན་དང་ དོན་མིན་པ་རྣམ་པར་འབྱེད་པ་ནི་རྗེས་སུ་དཔག་པ་ལ་་
བརྟེན་པ་ཡིན་པའི་ཕྱིར་ལ། དེ་ལ་ལོག་པར་རྟོག་པས་དེ་རྣམ་པར་
གཞག་པའི་ཕྱིར་བཤད་པ། ཕྱོགས་ཆོས་དེ་ཆས་་ཁྱབ་པ་ཡི། ། ཞེས་
གསུངས། འོ་ན་དོན་དང་དོན་མིན་པ་དེ་གང༌། དེ་རྣམ་ པར་
འབྱེད་པའི་ཚུལ་ཇི་ལྟ་བུ། དེ་རྗེས་དཔག་ལ་རག་ལས་པའི་རྒྱུ་་་
མཚན་ ཅི་ ཞིག་ ཡིན་ ཞེ་ ན། དེའི་ ལན་ ལ། བྲམ་ ཟེ་ ཆེན་ པོས།
དོན་ནི་དོན་དམ་པའི་བདེན་པ་དང༌། དོན་མིན་པ་ནི་ཀུན་རྫོབ་
བདེན་པ་ལ་བྱེད་ཅིང༌། བདེན་གཉིས་རྣམ་པར་འབྱེད་པ་རྗེས་་
དཔག་ལ་རག་ལས་པས་རང་དོན་རྗེས་དཔག་དང་པོར་བསྟན་པ་ཡིན་
ནོ། །ཞེས་གསུངས། རྒྱ་གར་པ་ཁ་ཅིག་ན་རེ། དོན་ནི་ཕན་པ་སྟེ་
ཐར་པ་མྱ་ངན་ལས་འདས་པ་ཡིན་ཅིང་། དོན་མིན་པ་ནི་གནོད་པ་
སྟེ་ངན་ སོང་གི་ སྡུག་བསྔལ་ ཡིན་ ལ། མྱང་འདས་ ཐོབ་ པ་ དང་།
ངན་སོང་གི་སྡུག་བསྔལ་སྤོང་པར་བྱེད་པ་ནི། དེ་གཉིས་རྣམ་པར་
འབྱེད་པའི་དོན་ཡིན། དེས་ན་འདིར་རང་དོན་རྗེས་དཔག་གི་ལེའུ་
དང་པོར་འཆད་པའི་རྒྱུ་མཚན་ཡོད་དེ། ཕན་པ་དང་མི་ཕན་པ་
རྣམ་པར་འབྱེད་ པ་ རྗེས་དཔག་ ལ་ རག་ ལས་ པའི་ ཕྱིར་ ཟེར་ བ་ ལ།
ཤཱཀྱ་ན་རེ། ངེས་གཟུང་གི་ཁྱད་པར་མེད་པར་ཕན་པ་དང་མི་ཕན་
པ་རྣམ་པར་འབྱེད་པ་རྗེས་དཔག་ལ་རག་ལས་པའི་ཕྱིར། འདིར་
རང་དོན་རྗེས་དཔག་དང་པོར་བསྟན་ཟེར་ རམ། དེ་ རྣམ་ པར་་་་
འབྱེད་པ་ཁོ་ན་རྗེས་དཔག་ལ་རག་ལས་པའི་ཕྱིར། འདིར་རང་དོན་
རྗེས་དཔག་དང་པོར་བསྟན་ཟེར་རམ། ཕན་པ་དང་མི་ཕན་པ་རྣམ་
པར་འབྱེད་པ་རྗེས་དཔག་ཁོ་ན་ལ་རག་ལས་པའི་ཕྱིར། འདིར་རང་
དོན་རྗེས་དཔག་དང་པོར་བསྟན་ཟེར་བ་དག་ལས་གང་ཡིན། དང་
པོ་ལྟར་ན་མ་ཁྱབ་སྟེ། བསྟན་བཅོས་འདིར་མངོན་སུམ་གྱི་ལེའུ་དང་
- 11 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
R
པོར་འཆད་རིགས་ པར་ ཐལ། ཕན་ པ་དང་ མི་ ཕན་ པ་རྣམ་པར་
འབྱེད་ པ་ མངོན་ སུམ་ ལ་ ཡང་ བརྟེན་ པའི་ ཕྱིར། ཁྱབ་ པ་ ཁས།
གཉིས་པ་ལྟར་ན། ཕན་པ་དང་མི་ཕན་པ་རྣམ་པར་འབྱེད་པ་ཁོ་ན་
རྗེས་དཔག་ལ་རག་མ་ལས་པར་ཐལ། བླང་དོར་བཏང་སྙོམས་སུ་
གཞག་པར་བྱ་བའི་ཆོས་རྣམ་པར་འབྱེད་པ་ཡང་རྗེས་དཔག་ལ་བརྟེན་
པའི་ཕྱིར། གསུམ་པ་ལྟར་ན། ཕན་པ་དང་མི་ཕན་པ་རྣམ་པར་
འབྱེད་པ་རྗེས་དཔག་ཁོ་ན་ལ་བརྟེན་ པ་ མ་ ཡིན་ པར་ ཐལ། དེ་་་
མངོན་སུམ་ལ་ཡང་བརྟེན་པའི་ཕྱིར་ཏེ། རྣམ་ངེས་ལས། ཕན་པ་
དང་མི་ཕན་པ་ཐོབ་པ་དང་སྤོང་བ་ནི། ངེས་པར་ཡང་དག་པའི་
ཤེས་པ་སྔོན་དུ་འགྲོ་བ་ཅན་ཡིན་པས་ན་ཞེས་དང་། འདི་དག་གིས་
དོན་ཡོངས་སུ་བཅད་ནས་འཇུག་པ་ན་དོན་བྱ་བ་ལ་བསླུ་བ་མེད་པའི་
ཕྱིར། ཞེས་ཕན་གནོད་རྣམ་པར་འབྱེད་པ་མངོན་རྗེས་གཉིས་ཀ་ལ་
བརྟེན་པར་གསུངས་ པའི་ཕྱིར། ཞེས་གཞན་ལུགས་ བཀག་ནས།
ཤཱཀྱ་རང་གི་ལུགས་ནི། ཚད་མར་གྱུར་པ་འགྲོ་ལ་ཕན་བཞེད་པ། །
ཞེས་པའི་སྐབས་ནས་བསྟན་པའི་ཐར་པ་དང་ཐམས་ཅད་མཁྱེན་པ་
དང་། དེར་བགྲོད་པའི་ལམ་དང་བཅས་པ་བསྟན་བཅོས་འདིར་
གཏན་ ལ་ འབེབས་ པ་ ཡིན་ལ། དེ་ གཏན་ ལ་ འབེབས་ པ་ ཡང་།
གཏན་ལ་འབེབས་བྱེད་ཀྱི་ཚད་མ་ལ་རག་ལས་ཤིང༌། དེ་ཕྱིན་ཅི་མ་
ལོག་པར་རྟོགས་པ། དེའི་མཚན་ཉིད། དབྱེ་བ། གཞལ་བྱའི་
རྣམ་གཞག་སོགས་ཕྱིན་ཅི་མ་ལོག་པར་རྟོགས་པ་ལ་རག་ལས། དེ་
རྟོགས་པ་ཡང་། ཚད་མའི་མཚན་ཉིད་དབྱེ་བ་སོགས་ལ་ལོག་རྟོག་
བསལ་བ་ལ་རག་ལས་པས་དེ་ལྟ་བུའི་ལོག་པར་རྟོག་པ་བསལ་བའི་
དབང་དུ་མཛད་ནས། སློབ་དཔོན་ཕྱོགས་གླང་གིས་མཛད་པའི་
ཚད་མའི་མཚན་ཉིད་དབྱེ་བ་སོགས་དོན་དང་ལྡན་པ་ཡིན་ཏེ། དེ་
- 12 -



རྣམ་འགྲེལ་ལེའུ་དང་པོའི་ཊིཀྐ
ཀ
རིགས་པ་དང་ལྡན་པའི་ཕྱིར། ཕྱི་རོལ་ པས་ བྱས་ པའི་ཚད་མའི་
མཚན་ཉིད་སོགས་དོན་དང་མི་ལྡན་པ་ཡིན་ཏེ། དེ་རིགས་པ་དང་
མི་ལྡན་པ་ཡིན་པའི་ཕྱིར། སློབ་དཔོན་ཕྱོགས་གླང་གིས་མཛད་པའི་
ཚད་ མའི་ མཚན་ ཉིད་ དབྱེ་ བ་ སོགས་ རིགས་ པ་ དང་ ལྡན་ པ་ དང་།
ཕྱི་རོལ་པས་བྱས་པའི་ཚད་མའི་མཚན་ཉིད་དབྱེ་བ་སོགས་རིགས་པ་
དང་མི་ལྡན་པར་སྒྲུབ་པ་ནི། དེ་གཉིས་རྣམ་པར་འབྱེད་པའི་དོན་
ཡིན་ལ། དེས་ན་སློབ་དཔོན་གྱིས་མཛད་པའི་ཚད་མའི་མཚན་ཉིད་
དབྱེ་བ་སོགས་རིགས་པ་དང་ལྡན་པ་དང་། ཕྱི་རོལ་པས་བྱས་པའི་
དེ་དག་རིགས་པ་དང་མི་ལྡན་པའོ་སྙམ་དུ་ཚུར་མཐོང་རྣམས་ཀྱི་དང༌
པོར་རྣམ་པར་འབྱེད་པ་མངོན་རྗེས་གཉིས་ཀྱི་ནང་ནས་རང་རྒྱུད་ཀྱི་
རྗེས་དཔག་ཁོ་ན་ལ་རག་ལས་པས་རྣམ་འགྲེལ་འདིར་རང་དོན་རྗེས་
དཔག་གི་ལེའུ་དང་པོར་བསྟན་པ་ཡིན་ནོ། །
དེ་ལ་ཁོ་ན་རེ། འདིར་རྗེས་དཔག་དང་པོར་འཆད་པ་མི་
འཐད་པར་ཐལ། སློབ་དཔོན་གྱིས། རང་དོན་ནི། །ཚུལ་གསུམ་
རྟགས་ལས་དོན་མཐོང་ཡིན། །ཞེས་རྗེས་དཔག་བཤད་ཟིན་པའི་ཕྱིར་
ཞེ་ན། མ་ཁྱབ་སྟེ། སློབ་དཔོན་གྱིས་བཤད་པའི་རྗེས་དཔག་གི་ངོ༌
བོ་མི་སྲིད་པ་དང་། དེ་སྲིད་ཀྱང་དེའི་རྟེན་གཏན་ཚིགས་མི་སྲིད་པ་
དང༌། དེ་སྲིད་ཀྱང་ཚུལ་གཅིག་དང་དྲུག་ཏུ་འདོད་པ་ལ་ སོགས་
པའི་ལོག་རྟོག་དུ་མ་འབྱུང་བས་དེ་རྣམས་བསལ་བའི་ཕྱིར་དུ་འདིར་
ཡང་རྗེས་དཔག་བསྟན་པའི་ཕྱིར། འདིར་རྗེས་དཔག་འཆད་ན།
དེའི་མཚན་ཉིད་དབྱེ་བ་སོགས་དང་པོར་མི་འཆད་པར། རྟགས་
ཡང་དག་གིས་མཚན་ཉིད་དབྱེ་བ་ སོགས་དང་པོར་འཆད་ པའི་ རྒྱུ་
མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། རྟེན་གཏན་ཚིགས་
ཡང་དག་ལ་ལོག་རྟོག་བསལ་བས་དེ་ལ་བརྟེན་པའི་རྗེས་དཔག་ལ་
ལ 13 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལོག་རྟོག་སེལ་ནུས་པ་ལ་དགོངས་ནས་ཡིན་པའི་ཕྱིར། འོ་ན་རྟགས་
ཡང་དག་གི་མཚན་ཉིད་དེ་གང་། དེ་ལ་དབྱེ་ན་དུར་གྲངས་ངེས། །
གྲངས་ངེས་པའི་རྒྱུ་མཚན་དེ་ཇི་ལྟ་བུ། ལོག་ཕྱོགས་གཏན་ཚིགས་
ལྟར་སྣང་དེ་ཅི་ཞིག་ཡིན་ཞེ་ན། དང་པོར་སྟོན་པ་ལ། ཕྱོགས་ཆོས་
དེ་ཆས་ཁྱབ་པ་ཡི། ། གཏན་ཚིགས་ཞེས་པ་འདི་བྱུང༌། གཉིས་པ་
སྟོན་པ་ལ། དེ་ནི་རྣམ་གསུམ། ཞེས་པ་འདི་བྱུང་། གསུམ་པ་
སྟོན་པ་ལ། ཉིད། མེད་ན་མི་འབྱུང་ངེས་ཕྱིར་རོ། ཞེས་པ་འདི་
བྱུང་། བཞི་པ་སྟོན་པ་ལ། གཏན་ཚིགས་ལྟར་སྣང་དེ་ལས་གཞན།
ཞེས་པ་འདི་བྱུང་བ་ཡིན་ཏེ། དེ་ལྟར་ཡང་ཤཱཀྱས། དེ་ལྟ་བས་ན་
གཞན་དུ་བཤད་པར་བྱ་སྟེ། དོན་ནི་སློབ་དཔོན་ཕྱོགས་ཀྱི་གླང་པོས་
མཛད་པའི་ཚད་མའི་མཚན་ཉིད་ལ་སོགས་པ་ཡིན་ཏེ། རིགས་པ་
དང་ལྡན་པའི་ཕྱིར་རོ། །དོན་མིན་པ་ནི་མུ་སྟེགས་ཀྱིས་བྱས་པ་ཡིན་ཏེ།
རིགས་པ་དང་མི་ལྡན་པའི་ཕྱིར་རོ། །དེ་གཉིས་རྣམ་པར་འབྱེད་པ་ནི་
རིགས་པ་དང་ལྡན་པ་དང་། རིགས་པ་དང་མི་ལྡན་པ་ཉིད་དུ་རྣམ་
པར་འཇོག་པའོ། །དེ་ནི་རྗེས་སུ་དཔག་པ་ལ་བརྟེན་པ་ཡིན་པའི་ཕྱི་ཏེ།
རྗེས་ སུ་དཔག་པ་ཁོ་ན་ལ་བརྟེན་ནས་མཚན་ཉིད་ཀྱི་ཚིག་རྣམས་་་
རིགས་པ་དང་ལྡན་པ་དང༌། རིགས་པ་དང་མི་ལྡན་པ་ཉིད་དུ་རྣམ་
པར་གཞག་པར་བྱ་བ་ཡིན་གྱི་མངོན་སུམ་ལ་བརྟེན་པས་ནི་མིན་ཏེ།
དེ་ནི་རྣམ་པར་དཔྱོད་པར་བྱེད་པ་མ་ཡིན་པའི་ཕྱིར་རོ། །གལ་ཏེ་རྗེས་
སུ་དཔག་པའི་མཚན་ཉིད་ནི་བཤད་ཟིན་ཏོ་ཞེ་ན། དེ་ལ་ལོག་པར་
རྟོག་པས་ཞེས་བྱ་བ་སྨོས་ཏེ། རྗེས་སུ་དཔག་པ་དེ་ལ་རྨོངས་པས་དེ་
རྣམ་པར་བཞག་པའི་རྗེས་སུ་དཔག་པ་དེ་ལོག་པར་རྟོག་པ་བསལ་
བས་རྣམ་པར་གཞག་པའི་ཕྱིར་བསྟན་བཅོས་མཛད་པས་བཤད་་་་་
པའོ། །།
—
1
4
ཁ་བ་



རྣམ་འགྲེལ་ལེའུ་དང་པོའི་ཊིཀྐ །
འདི་སྐད་དུ་གང་གི་ཕྱིར་རྗེས་སུ་དཔག་པ་ལ་བརྟེན་ནས་ཚད་
མ་ཀུན་ལས་བཏུས་ཀྱི་དོན་བཤད་པར་བྱ་བ་ཡིན་ན་དེ་ལ་ཡང་ལོག་
པར་རྟོག་པ་ཡོད་པ་དེའི་ཕྱིར། རེ་ཤིག་དེ་ཉིད་རྣམ་པར་གཞག་གོ།
ཞེས་བཤད་པ་ཡིན་ཏེ། དེ་སྐད་དུ་རབ་ཏུ་བྱེད་པ་གཉིས་པ་རྩོམ་པ་
ན་ཡང་སློབ་དཔོན་གྱི་ཚད་མའི་མཚན་ཉིད་བཤད་པའི་རྒྱུ་རྗེས་སུ་
དཔག་པ་སྔར་རྣམ་པར་བཞག་ནས་ཞེས་བྱ་བ་ལ་སོགས་པ་འཆད་
པར་འགྱུར་རོ། །གལ་ཏེ་རྗེས་སུ་དཔག་པ་རྣམ་པར་བཞག་པར་བྱ་བ་
ཡིན་ན་ཅིའི་ཕྱིར་ཕྱོགས་ཆོས་ཞེས་བྱ་བ་ལ་སོགས་པས་གཏན་ཚིགས་
ཁོ་ན་རྣམ་པར་འཇོག་ཅེ་ན། དེ་ནི་ཉེས་པ་མེད་དེ་གཏན་ཚིགས་བྱེ་
བྲག་ཏུ་བཤད་པའི་སྒོ་ཁོ་ནས་དེ་རྣམ་པར་གཞག་པར་བྱ་བ་ཡིན་པའི་
ཕྱིར་རོ། །ཚིགས་སུ་བཅད་པ་འདི་ལས་ནི། རྟགས་ཀྱི་མཚན་ཉིད་
དང་གྲངས་ངེས་པ་དང༌། ངེས་པའི་རྒྱུ་དང་། མི་མཐུན་པའི་
ཕྱོགས་ལས་ལྡོག་པ་བཤད་དེ། ཕྱོགས་ཆོས་དེ་ཆས་ཁྱབ་པ་ཡི་ཞེས་
བྱ་བ་ནི་མཚན་ཉིད་དོ། ། ཕྱོགས་དེའི་ཆ་ནི་བསྒྲུབ་པར་འདོད་པའི་
ཆོས་ཏེ་དེས་ཁྱབ་པ་ཁོ་ན་ཞེས་ངེས་པར་གཟུང་བ་ཡིན་ནོ། ། རྣམ་
གསུམ་ཞེས་བྱ་བ་ནི་གྲངས་ངེས་པའོ། །མེད་ན་མི་འབྱུང་ངེས་ཕྱིར་རོ་
ཞེས་བྱ་བ་ནི། གྲངས་ངེས་པའི་རྒྱུ་སྟེ། མེད་ན་མི་འབྱུང་བ་ནི་
གསུམ་ཁོ་ན་ལ་ངེས་པའི་ཕྱིར་རོ་ཞེས་བྱ་བའི་ཐ་ཚིག་གོ ། གཏན་
ཚིགས་ལྟར་སྣང་དེ་ལས་གཞན་ཞེས་བྱ་བ་ནི་མི་མཐུན་པའི་ཕྱོགས་
ལས་བཟློག་པ་ སྟེ། གཏན་ཚིགས་གསུམ་པོ་དེ་ལས་ གཞན་པ་ནི་
གཏན་ཚིགས་ལྟར་སྣང་བ་དག་ཡིན་ནོ། ། ཞེས་གསུངས། དེ་ལས་
གཞན། ཞེས་པ་དེ་ནི་རྣམ་གསུམ་དེ་ལས་གཞན་པ་ལ་འགྲེལ་བཤད་
གཉིས་ཀྱིས་བཤད། ཕྱོགས་ཆོས་དེ་ཆས་ཁྱབ་པ་ལས་གཞན་པ་ལ་
ཐར་ལམ་གསལ་བྱེད་ལས་བཤད་དེ། ཤཱཀྱས། གཏན་ཚིགས་་་་
- 15 ཁ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ།
གསུམ་པོ་དེ་ལས་གཞན་པ་ནི་གཏན་ཚིགས་ལྟར་སྣང་བ་དག་ ཡིན་
ནོ། ། ཞེས་དང་། བྲམ་ཟེ་ལས། དེ་ལྟར་ན་ཡོད། བསྒྲུབ་པར་
མི་ནུས་པ་བཞི་པ་ལ་སོགས་པ་དངོས་པོ་ལ་དེའི་ཆས་ཁྱབ་པ་ཡོད་པར་
འགྱུར་རོ་ཞེ་ན། མིན་ནོ་ཞེས་བཤད་པ་ནི་གཏན་ཚིགས་ལྟར་སྣང་
རྣམ་ པ་གསུམ་ལས་གཞན་བཞི་པ་ལ་ སོགས་ པ་ཡིན་ནོ། ། ཞེས་་་་་
གསུངས་པའི་ཕྱིར། བཤད་ཚུལ་དེ་གཉིས་མི་འགལ་ཏེ། འབྲས་
རང་མ་དམིགས་པའི་རྟགས་ཡང་དག་གསུམ་གང་རུང་ལས་གཞན་པ་
ཡིན་ ན། ཚུལ་ གསུམ་ ལས་ གཞན་ པ་ ཡིན་ དགོས་ པའི་ ཕྱིར།
ཕྱོགས་ཆོས་དེ་ཆས་ཁྱབ་པ་ཡི། །ཞེས་སོགས་ཚིགས་བཅད་གཅིག་པོ་
འདི་ལེའུ་དང་པོའི་ལུས་རྣམ་བཞག་ཡིན་ཏེ། ཕྱོགས་ཆོས་དེ་ཆས་
ཁྱབ་པ་ཡི། །གཏན་ཚིགས། ཞེས་པའི་དོན། རྒྱུ་ལ་རང་བཞིན་ཇི་
སྙེད་ཅིག ། ཅེས་པ་ནས་བླུན་པོ་ཤེས་རབ་འཆལ་བའི་རྟགས་ལྔ་
ཡིན། །ཞེས་པའི་བར་གྱིས་འཆད། དེ་ནི་རྣམ་གསུམ་ཉིད། ཅེས་
པའི་དོན། རྒྱུ་ལ་རང་བཞིན་ཇི་སྙེད་ཅིག །ཅེས་པ་ནས། དེ་ནི་
འབྲས་བུའི་རྟགས་ལས་སྐྱེས། །ཞེས་པའི་བར་གྱིས་འཆད།། གཏན་
ཚིགས་ལྟར་སྣང་དེ་ལས་གཞན། ། ཞེས་ པའི་དོན། རྒྱུ་མ་ཚོགས་
པའི་འབྲས་བུ་ནི། ཞེས་ པ་ནས། དེ་ལ་ ལྷག་མ་ ལྡན་ཞེས་་་་་་་
བརྗོད། ། ཅེས་པའི་བར་གྱིས་འཆད། མེད་ན་མི་འབྱུང་ངེས་ཕྱིར་
རོ། ཞེས་པའི་དོན། གཏན་ཚིགས་ཀྱི་ནི་ཚུལ་གསུམ་ལའང་། །
ཞེས་པ་དང༌། མི་དམིགས་པས་ནི་མི་འགྲུབ་པོ། ། ཞེས་བའི་བར་
གྱིས་འཆད་པའི་ཕྱིར། དེ་ཡང་། གཏན་ཚིགས་ཀྱི་ནི་ཚུལ་གསུམ་
ལའང་། །ཞེས་པ་ནས། འབྲས་བུ་ན་ཡང་ཞེས་སོགས་ཀྱི་བར་གྱིས་
རྟགས་ཡང་དག་གི་ལྡོག་ཁྱབ་འགྲུབ་པ་ལ་རྟགས་ཆོས་ཀྱི་འབྲེལ་བ་
ངེས་པའི་ཚད་མ་སྔོན་དུ་འགྲོ་དགོས་པར་བསྟན་ནས། རྟགས་ཆོས་
– 16 –
CP



རྣམ་འགྲེལ་ལེའུ་དང་པོའི་ཊིཀྐ
་
，
ཀྱི་འབྲེལ་བ་ངེས་བྱེད་ཀྱི་ཚད་མ་དེ་ཉིད། མེ་ཡི་འབྲས་བུ་དུ་བ་སྟེ།
ཞེས་སོགས་ཀྱིས་རྒྱས་པར་འཆད་པར་བྱེད་དོ། །དེས་ན་བྱས་པ་ཆོས་
ཅན། སྒྲ་མི་རྟག་ པར་ སྒྲུབ་ པའི་ གཏན་ཚིགས་ཡང་དག་ཡིན་ ཏེ།
དེ་སྒྲུབ་ཀྱི་ཕྱོགས་ཆོས་དང་དེ་སྒྲུབ་ཀྱི་ཕྱོགས་ བཏགས་པ་བ་ ཤེས་་་་་
འདོད་ཆོས་ཅན་སྒྲ་དེའི་ཆ་བསྒྲུབ་བྱའི་ཆོས་མི་རྟག་པས་རྟགས་བྱས་
པ་ལ་ཁྱབ་པ་ཡི་ཚུལ་གསུམ་ཡིན་པའི་ཕྱིར། རྟགས་དེ་ནི་ཆོས་ཅན།
ཁྱོད་ལ་དབྱེ་ན་རྣམ་པ་གསུམ་དུ་ཡོད་དེ། ཁྱོད་ལ་འབྲས་རང་མ་
དམིགས་པའི་རྟགས་ཡང་དག་གསུམ་ཉིད་དུ་ཡོད་པའི་ཕྱིར། འོ་ན་
དེ་ལ། དེ་གསུམ་དུ་དབྱེ་རུང་བ་ཙམ་ཡིན་ནམ། གྲངས་ངེས་པའི་
དབྱེ་བ་ཡིན་ཞེ་ན། དེ་ལ་དེ་གསུམ་ཉིད་དུ་གྲངས་ངེས་པ་ཡིན་ཏེ།
ཕྱོགས་ཆོས་གྲུབ་ཅིང་བསྒྲུབ་བྱའི་ཆོས་དང་མེད་ན་མི་འབྱུང་བའི་
འབྲེལ་བ་གྲུབ་པ་ལ་ལྟོས་པའི་ཚུལ་གསུམ་དེ་འབྲས་རང་མ་དམིགས་
པའི་རྟགས་ཡང་དག་ཁོ་ན་ལ་ངེས་པའི་ཕྱིར་རོ། ། ཚུལ་གསུམ་དེ་ལས་
གཞན་པའི་གཏན་ཚིགས་ཆོས་ཅན། གཏན་ཚིགས་ལྟར་སྣང་བ་
ཡིན་ཏེ། རྟགས་སུ་བཀོད་པ་གང་ཞིག ཚུལ་གསུམ་མ་ཡིན་པའི་
ཕྱིར། གཉིས་པ་ལ་གཉིས། གསུམ་དུ་དབྱེ་བ་དང་། གསུམ་
ཉིད་དུ་ངེས་པར་སྒྲུབ་པའོ། ། དང་པོ་ལ་གསུམ། འབྲས་བུ་དང༌།
རང་བཞིན་དང༌། མ་དམིགས་པའི་གཏན་ཚིགས་སོ། །
དང་པོ་སྟོན་པ་ལ། རྒྱུ་ལ། ཞེས་སོགས་གསུངས། གང་
ལས་འཕྲོས་ན། དེ་ནི་རྣམ་གསུམ་ཉིད། ཅེས་པའི་ཐད་ཀྱི་རང་
འགྲེལ་ལས། དེ་དག་ནི། འབྲས་བུ་དང་། རང་བཞིན་དང༌།
མ་དམིགས་པའི་མཚན་ ཉིད་ ཅན་གྱི་ གཏན་ཚིགས་གསུམ་ཡིན་ཏེ།
དཔེར་ན། དུ་བ་ལས་ནི་འདི་ན་མེ་ཡོད་དོ། །ཞེས་དང༌། ཤཱཀྱས།
དེ་དག་ནི་ཞེས་པ་ལ་སོགས་པས་ནི་དེ་ནི་རྣམ་གསུམ་སྟེ་ཞེས་བྱ་བ་དེ་
1
7
མ་ག་ལ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
7
སྟོན་ཏེ། དེ་དག་ཅེས་བྱ་བ་ནི་ཕྱོགས་ཀྱི་ཆོས་ཉིད་དང༌། ཇི་སྐད་
བཤད་པའི་ཁྱབ་པ་དང་ལྡན་པ་དག་གོ ། འདི་ལ་འབྲས་བུ་དང་།
རང་བཞིན་དང་། མ་དམིགས་པའི་མཚན་ཉིད་དེ་ངོ་བོ་ཉིད་ཡོད་
པས་ན་དེ་དག་ལ་དེ་སྐད་ཅེས་བཤད་དོ། །དུ་བ་ལས། ཞེས་བྱ་བས་
ནི། འབྲས་བུ་ཡི་གཏན་ཚིགས་བསྟན་ཏོ། ། འདི་ན་མེ་ཡོད་དོ། །
ཞེས་བྱ་བས་བསྒྲུབ་པའི་འབྲས་བུ་བསྟན་ཏེ། ཞེས་དང་། བྲམ་
ཟེའི་འགྲེལ་བཤད་ལས། ཕྱོགས་ཀྱི་ཆོས་དང་དེའི་ཆས་ཁྱབ་པ་དེ་
དག་ནི་འབྲས་བུ་དང་རང་བཞིན་དང་མ་དམིགས་པའི་མཚན་ཉིད་
ཅན་གྱི་གཏན་ཚིགས་གསུམ་ཡིན་ནོ། ། ཇི་སྐད་དུ་བརྗོད་པའི་རྟགས་
གསུམ་པོ་དཔེས་སྟོན་པ་ན་འབྲས་བུ་ལ་སོགས་པ་གསུམ་ནི་ཇི་ལྟར་
འདི་དང་འདིའོ་ཞེས་བཤད་པ་ནི། དཔེར་ན་ཞེས་བྱ་བ་ནས་བཤད་
པ་ཡིན་ནོ། །ཞེས་བྱ་བའི་བར་རོ། །
དེས་ ན་ ཇི་ སྐད་ བརྗོད་ པའི་ རིམ་ པའི་ རྗེས་ སུ་ འབྲངས་ ཏེ།
དང་པོ་འབྲས་བུ་ཉེ་བར་བཀོད་ལ་ཞེས་གསུངས། དུ་བ་དུ་ལྡན་ལ་
ལ་ མེ་ ཡོད་ པར་ སྒྲུབ་ པའི་ འབྲས་ རྟགས་ ཡང་དག་ ཏུ་ བསྟན་ པ་ ལ།
དུ་བ་མེ་ལས་སྐྱེས་པའི་རྒྱུ་མཚན་གྱིས་དེ་དེ་སྒྲུབ་ཀྱི་འབྲས་རྟགས་ཡང་
དག་ཏུ་ཐལ། དེ་དེ་སྒྲུབ་ཀྱི་འབྲས་རྟགས་ཡང་དག་ཡིན་པའི་ཕྱིར།
འདོད་ན། སྐྱ་རྫས་ཀྱང་སྐྱ་རྫས་དང་ལྡན་པའི་ལ་ལ་མེ་ཡོད་པར་
སྒྲུབ་པའི་འབྲས་རྟགས་ཡང་དག་ཏུ་ཐལ། དེ་མེ་ལས་སྐྱེས་པའི་ཕྱིར།
དུ་བ་དུ་ལྡན་གྱི་ལ་ལ་ཙན་དན་གྱི་མེ་དང་ཤུག་པའི་མེ་སོགས་ཡོད་པར་
སྒྲུབ་པའི་འབྲས་རྟགས་ཡང་དག་ཏུ་ཐལ། དེ་ཙན་དན་གྱི་མེ་དང་
ཤུག་པའི་མེ་ལས་སྐྱེས་པའི་ཕྱིར། དུ་བ་དུ་ལྡན་ལ་ལ་མེའི་ཁྱད་པར་
གསལ་འབར་སོགས་ཡོད་པར་སྒྲུབ་པའི་འབྲས་རྟགས་ཡང་དག་ཏུ་
ཐལ། དུ་བ་མེའི་ཁྱད་པར་གསལ་འབར་སོགས་ལས་སྐྱེས་པའི་ཕྱིར།
-- 18 --



རྣམ་འགྲེལ་ལེའུ་དང་པོའི་ཊིཀྐ
དེས་ན་དུ་བ་དེ་སྒྲུབ་ཀྱི་འབྲས་རྟགས་ཡང་དག་མིན་ཏེ། དུ་བ་གྲུབ་
པའི་དུས་ན་མེ་མེད། མེ་གྲུབ་དུས་ན་དུ་བ་མེད་པའི་ཕྱིར། ཞེས་
ཟེར་ ཏེ། རང་ འགྲེལ་ ལས། གལ་ ཏེ་ དེ་ ལས་ སྐྱེས་ པའི་ ཕྱིར།
འབྲས་བུ་གོ་བར་བྱེད་པ་ཡིན་ན་རྣམ་པ་ཐམས་ཅད་དུ་གོ་བར་བྱ་བ་
དང་གོ་བར་བྱེད་པའི་ངོ་བོ་ཡིན་ཏེ། རྣམ་པ་ཐམས་ཅད་དུ་བསྐྱེད་
པར་བྱ་བ་དང་སྐྱེད་པར་བྱེད་པ་ཡོད་པའི་ཕྱིར་རོ་ཞེ་ན། ཞེས་་
གསུངས། ལན་ནི། སྐྱ་རྫས་དེ་སྐྱ་རྫས་ཙམ་ལ་བྱེད་དམ། དུ་
བའི་སྐྱ་རྫས་ལ་བྱེད། དང་པོ་ལྟར་ན། དེ་དེ་ལས་སྐྱེས་པ་མ་གྲུབ་
སྟེ། མེ་མེད་པར་ཡང་། དེ་འབྱུང་བ་ཡོད་པའི་ཕྱིར་ཏེ། ཆུའི་སྐྱ་
རྫས་དང༌། སྤྲིན་གྱི་སྟེང་གི་སྐྱ་རྫས་ཡོད་པའི་ཕྱིར། གཉིས་པ་ལྟར་
ན། དེ་དེ་སྒྲུབ་ཀྱི་འབྲས་རྟགས་ཡང་དག་ཡིན་པར་འདོད་རིགས་ཏེ།
རང་འགྲེལ་ལས། རྟགས་ཀྱི་བྱེ་བྲག་གི་ཁྱད་པར་ཅན་གྱི་སྤྱི་རྣམས་
བཟུང་ན་ཡིན་པར་འདོད་པའི་ཕྱིར་རོ། ཞེས་དང་། ཤཱཀྱས་ཀྱང་།
རྫས་ཉིད་ལ་སོགས་པ་གང་དག་ལ་ཁྱད་པར་བྱེ་བྲག་དེ་ཡོད་པ་དེ་དག་
བཟུང་ན་གོ་བར་བྱེད་པ་ཉིད་ཡིན་པར་འདོད་པའི་ཕྱིར་ཏེ། དུ་
བས་ཁྱད་པར་དུ་བྱས་པའི་རྫས་ཉིད་ལ་སོགས་པ་ནི་མེ་ལ་འཁྲུལ་བར་
མི་ འགྱུར་ རོ། ། ཞེས་ གསུངས། ཐལ་ འགྱུར་ གཉིས་ པ་ དང་།
གསུམ་པའི་རྟགས་མ་གྲུབ་ཅིང་། ཐལ་འགྱུར་ཕྱི་མ་ལ་ཁྱབ་པའི་
ལན་སྟོན་པ་ལ། རྒྱུ་ལ་རང་བཞིན་ཇི་སྙེད་ཅིག ། མེད་ན་མི་
འབྱུང་འབྲས་བུ་ནི། །གཏན་ཚིགས། ཞེས་པ་འདི་བྱུང་། དོན་ནི།
རྒྱུ་མེ་དེ་ལ་མེ་མིན་པ་ལས་ལོག་པ་ལ་སོགས་པར་རང་བཞིན་ཇི་སྙེད་
ཅིག་ཡོད་ཀྱང་མེ་ཙམ་ཕན་འདོགས་བྱེད་དུ་ཡོད་ན་འབྱུང་ཞིང་མེད་
ན་མི་འབྱུང་བའི་འབྲས་བུ་དུ་བ་ནི་ཆོས་ཅན། དུ་ལྡན་ལ་ལ་མེ་ཡོད་
པར་སྒྲུབ་པའི་འབྲས་བུའི་གཏན་ཚིགས་ཡང་དག་ཡིན་ཏེ། དེ་སྒྲུབ་
པཁས་ 19 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཀྱི་སྒྲུབ་པའི་ཚུལ་གསུམ་གང་ཞིག མེའི་འབྲས་བུ་ཡིན་པའི་ཕྱིར།
དེ་ལྟར་ཡང་རང་འགྲེལ་ལས། མིན་ཏེ། དེ་མེད་པར་འབྱུང་བ་ནི་
དེ་ལས་སྐྱེ་བར་ངེས་པ་མེད་པའི་ཕྱིར་རོ། ། དེ་ལྟ་བས་ན་རྒྱུ་ལ་རང་
བཞིན་ཇི་སྙེད་ཅིག ། མེད་ན་མི་འབྱུང་འབྲས་བུ་ནི། །དེ་དག་
གི་གཏན་ཚིགས་ཡིན་ཏེ། དེ་དག་གི་འབྲས་བུ་ཉིད་དུ་ངེས་པའི་ཕྱིར་རོ།
ཞེས་གསུངས་ཤིང༌། ཤཱཀྱས་ཀྱང༌། རྣམ་པ་ཐམས་ཅད་དུ་བསྐྱེད་
པར་བྱ་བ་དང༌། སྐྱེད་པར་བྱེད་པ་ཡོད་པ་ནི་མིན་ནོ། ། ཅིའི་ཕྱིར་
ཞེ་ན། དེ་མེད་པར་ཏེ་མེ་མེད་པར་རྫས་ཉིད་ལ་སོགས་པ་འབྱུང་བ་
སྟེ། འདི་ལྟར་རྫས་ཉིད་ལ་སོགས་བ་ནི་དུ་བ་མིན་པ་གཞན་ལ་ཡང་
ཡོད་པས་ཁྱད་པར་མེ་མེད་པའི་རྫས་ཉིད་ལ་སོགས་པ་དེ་ལས་མེད་
རྗེས་སུ་དཔག་ཏུ་མི་རུང་ངོ༌། ། ཞེས་དང༌། རྒྱུ་ལ་ཡོད་པའི་ཆོས་
སྤྱིར་གྱུར་པ་ཇི་སྙེད་ཅིག་མེད་ན་མི་འབྱུང་བའི་འབྲས་བུ་དུ་བ་ལ་
སོགས་པ་ནི་དེ་དག་གི་གོ་བར་བྱེད་པའི་གཏན་ཚིགས་ཡིན་ནོ། ། ཞེས་
བྱ་བའི་ཐ་ཚིག་གོ །ཁྱད་པར་རྣམས་ཀྱི་ནི་མིན་ནོ། །ཅིའི་ཕྱིར་ཞེ་ན།
དེ་དག་གི་འབྲས་བུ་ཉིད་དུ་ངེས་པའི་ཕྱིར་ཏེ། དུ་བ་ནི་དུ་བ་ལ་ཁྱད་
པར་བྱེད་པའི་ཆོས་དེ་དག་ཁོ་ན་ཡི་འབྲས་བུ་ཉིད་དུ་ངེས་པའི་ཕྱིར་ཏེ།
དུ་བ་ནི་མེ་ལ་ཡོད་པའི་སྤྱིའི་ཆོས་དེ་དག་ཁོ་ན་ལ་ལྟོས་ནས་འབྲས་བུ་
ཉིད་ ཡིན་ པའི་ ཕྱིར། ཞེས་བྱ་ བའི་ ཐ་ཚིག་གོ། ཞེས་ གསུངས།
གཉིས་པ་སྟོན་པ་ལ། རང་བཞིན་ཡོད་ཙམ་དང་། འབྲེལ་བ་ཅན་
གྱི་ངོ་བོ་ཡང་། །ཞེས་པ་འདི་བྱུང་། གང་ལས་འཕྲོས་ན། དེ་ནི་
རྣམ་གསུམ་ཞེས་པའི་སྐབས་ཀྱི་རང་འགྲེལ་ལས། ཤིང་ཤ་པ་ཡིན་
པའི་ཕྱིར་འདི་ནི་ཤིང་ཡིན་ནོ། །ཞེས་དང༌། ཤཱཀྱས་ཀྱང༌། ཤིང་
ཤ་པ་ཡིན་པའི་ཕྱིར་ཞེས་བྱ་བས་ནི་རང་བཞིན་གྱི་གཏན་ཚིགས་་་
བསྟན་ཏེ། ཤིང་ཤ་པ་ནི་ཤིང་གི་ཁྱད་པར་ཁོ་ན་ཞིག་ཡིན་པའི་ཕྱིར་
ཡཁས 20 —



རྣམ་འགྲེལ་ལེའུ་དང་པོའི་ཊིཀྐ
རོ། །ཞེས་དང་། བྲམ་ཟེའི་འགྲེལ་པ་ལས། གཉིས་པར་ནི་རང་
བཞིན། ཐ་མར་ནི་མི་དམིགས་པའོ། །གཏན་ཚིགས་དང་བསྒྲུབ་བྱ་
གཉིས་བཀོད་པ་ནི་རྒྱུ་དང་འབྲས་བུའི་རང་བཞིན་ཉིད་ཉེ་བར་བསྟན་
པའི་ཕྱིར་རོ། ། རང་བཞིན་གྱི་གཏན་ཚིགས་ནི། ཤིང་ ཤ་ པ་ཡིན་
པའི་ཕྱིར་ཞེས་བྱ་བའོ། །ཞེས་རང་བཞིན་གྱི་རྟགས་ཡང་དག་གི་ངོ་བོ་
མདོར་བསྟན་ནས། དེ་ཉིད་རྒྱས་པར་འཆད་པ་ལ། རང་བཞིན་
ཡོད་ཙམ་དང་། ཞེས་སོགས་གསུངས་པ་ཡིན་ཏེ། རང་འགྲེལ་
ལས། རང་བཞིན་ཡོད་ཙམ་དང་། འབྲེལ་བ་ ཅན་ གྱི་ངོ་བོ་་་་་
ཡང་། ། གཏན་ ཚིགས་ ཡིན་ ཞེས་ བྱ་ བར་ སྦྱར་ ཏེ། ཞེས་ དང་།
ཤཱཀྱས་རང་བཞིན་གྱི་གཏན་ཚིགས་ཀྱི་དབང་དུ་བྱས་ནས། ། རང་
བཞིན་ཡོད་ཙམ་དང་། ཞེས་བྱ་བ་ལ་སོགས་པ་སྨོས་ཏེ། གཏན་
ཚིགས་ཡིན་ཞེས་བྱ་བར་སྦྱར་ཏེ་ཞེས་བྱ་བ་ནི། དེ་དག་གི་གཏན་
ཚིགས་ཡིན་ཞེས་བྱ་བ་དེ་ལྟར་རོ། །དེ་བས་ན་བསྒྲུབ་པར་བྱ་བའི་རང་
བཞིན་གྱིས་ཏེ། ཇི་ལྟ་བུ་ཞིག་གི་ཞེ་ན། ཡོད་པ་ཙམ་དང་འབྲེལ་
བ་ཅན་གྱི་གཏན་ཚིགས་ཡོད་པ་ཙམ་དང་འབྲེལ་བ་ཅན་གྱི་ངོ་བོ་ནི་
གཏན་ཚིགས་ཏེ། རང་བཞིན་གྱི་གཏན་ཚིགས་ཡིན་ནོ། ། ཞེས་་་
གསུངས་པའི་ཕྱིར། ཡང་ན། དེ་ནི་རྣམ་གསུམ། ཞེས་ པའི་
སྐབས་སུ། དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་འབྲས་རྟགས་
ཡང་དག་ཏུ། ཁས་བླངས་པ་ལ། སྒྲུབ་རྟགས་ཡང་དག་ལ་འབྲས་
རྟགས་ཡང་དག་ཙམ་དུ་ཟད་དམ་ཞེ་ན། མིན་ཏེ། བྱས་པ་སྒྲ་མི་
རྟག་པར་སྒྲུབ་པའི་རང་བཞིན་གྱི་རྟགས་ཡང་དག་ཏུ་གྲུབ་པའི་ཕྱིར།
ཞེས་སྟོན་པ་ལ་གཞུང་འདི་བྱུང༌། དོན་ནི། རང་གི་རང་བཞིན་
ཡོད་ཙམ་ནས་མི་རྟག་པ་དང་རང་བཅས་སུ་འབྲེལ་བ་ཅན་གྱི་ངོ་བོ་
བྱས་པ་ཡང་ཆོས་ཅན། སྒྲ་མི་རྟག་པར་སྒྲུབ་པའི་རང་བཞིན་གྱི་
ཡ21 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟགས་ཡང་དག་ཡིན་ཏེ། དེ་སྒྲུབ་ཀྱི་སྒྲུབ་པའི་ཚུལ་གསུམ་གང་ཞིག་
མི་རྟག་པ་དང་ངོ་བོ་གཅིག་ཡིན་པའི་ཕྱིར། གསུམ་པ་ལ་གཉིས།
མི་སྣང་བ་མ་དམིགས་པ་དང་། སྣང་རུང་མ་དམིགས་པའི་རྟགས་
ཡང་ དག་ བཤད་པའོ། ། དང་པོ་ སྟོན་ པ་ལ། ཚད་ མ་ རྣམས་ ནི།
ཞེས་ སོགས་གསུངས། གང་ལས་འཕྲོས་ན། དེ་ནི་རྣམ་གསུམ་
ཞེས་པའི་ཐད་ཀྱི་རང་འགྲེལ་ལས། ཕྱོགས་ཀྱི་ཁྱད་པར་འགའ་ཞིག་
ན་བུམ་པ་མེད་པ་དེ། དམིགས་པའི་མཚན་ཉིད་ཀྱི་གྱུར་ པ་ ་་་
དམིགས་པའི་ཕྱིར་ཞེས་བྱ་བ་ལྟ་བུ་ཡིན་ནོ། ། ཞེས་དང༌། ཤཱཀྱས།
ཕྱོགས་ཞེས་བྱ་བ་ལ་སོགས་པས་ནི་མི་དམིགས་པ་བསྟན་ཏེ། ཞེས་
གསུངས། བྲམ་ཟེ་ཆེན་པོས། མི་དམིགས་པ་ནི་ཕྱོགས་ཀྱི་ཁྱད་
པར་ཞེས་བྱའོ། །ཞེས་པས། མ་དམིགས་པའི་རྟགས་ཡང་དག་གི་
ངོ་བོ་མདོར་བསྟན་ནས། དེ་རྒྱས་པར་འཆད་པ་ལ། ཚད་མ་
རྣམས་ནི་མི་འཇུག་པ། །མེད་ལ་མི་འཇུག་འབྲས་བུ་ཅན། །ཞེས་པ་
འདི་བྱུང་བ་ཡིན་ཏེ། རང་འགྲེལ་ལས། ཚད་མ་རྣམས་ནི་མི་
འཇུག་པ། མི་དམིགས་པ་ཡིན་ཏེ། མེད་ལ་མི་འཇུག་འབྲས་བུ་
ཅན། ཡོད་པའི་ཤེས་པ་དང༌། སྒྲ་དང་ཐ་སྙད་དགག་པའི་འབྲས་
བུ་ཅན་ཡིན་ཏེ། དེ་དག་ནི་དམིགས་པ་སྔོན་དུ་འགྲོ་བ་ཅན་ཡིན་
པའི་ཕྱིར་རོ། ། ཞེས་དང་། ཤཱཀྱས། མི་དམིགས་པའི་དབང་དུ་
མཛད་ནས། ཚད་མ་རྣམས་ནི་མི་འཇུག་པ། །ཞེས་བྱ་བ་ལ་སོགས་
པ་སྨོས་ཏེ། ཞེས་གསུངས་པའི་ཕྱིར། དོན་ནི། ཤ་ཟ་འཇལ་
བྱེད་ཀྱི་ཚད་མ་རྣམས་ནི་ཤ་ཟ་བསྐལ་དོན་དུ་སོང་བའི་གང་ཟག་གི་
རྒྱུད་ལ་མི་འཇུག་པ་སྟེ་དེའི་རྒྱུད་ལ་མེད་པ་ཆོས་ཅན། མདུན་གྱི་
གཞི་འདིར་ཤ་ཟ་ཡོད་ངེས་ཀྱི་བཅད་ཤེས་དོན་མཐུན་ ཤ་ཟ་བསྐལ་
དོན་དུ་སོང་བའི་གང་ཟག་གི་རྒྱུད་ལ་མེད་ལ་མི་འཇུག་པ་སྟེ་མེད་པར་
22 ཡ



རྣམ་འགྲེལ་ལེའུ་དང་པོའི་ཊཱིཀྐ
སྒྲུབ་པའི་འབྲས་བུ་ཅན་གྱི་མི་སྣང་བ་མ་དམིགས་པའི་རྟགས་ཡང་
དག་ཡིན་ཏེ། དེ་སྒྲུབ་ཀྱི་མི་སྣང་བ་མ་དམིགས་པའི་ཚུལ་གསུམ་
ཡིན་པའི་ཕྱིར། དོན་སྦྱོར་ནི། ཤ་ཟ་འཇལ་བྱེད་ཀྱི་ཚད་མ་ཤ་ཟ་
བསྐལ་ དོན་ དུ་ སོང་ བའི་ གང་ ཟག་ གི་ རྒྱུད་ ལ་ མེད་ པ་ ཆོས་ ཅན།
མདུན་གྱི་གཞི་འདིར་ཤ་ཟ་ཡོད་ངེས་ཀྱི་བཅད་ཤེས་དོན་མཐུན། ཤ་
ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་མེད་པར་སྒྲུབ་པའི་མི་
སྣང་བ་མ་དམིགས་པའི་རྟགས་ཡང་དག་ཡིན་ཏེ། དེ་སྒྲུབ་ཀྱི་མི་
སྣང་བ་མ་དམིགས་པའི་ཚུལ་གསུམ་ཡིན་པའི་ཕྱིར། གཉིས་པ་ལ་
གསུམ། སྣང་རུང་མ་དམིགས་པའི་རྟགས་ཡང་དག་གི་མཚན་ཉིད་
དང་། མཚན་གཞིའི་དབྱེ་བ་དང་། རྩོད་པ་སྤང་བའོ། །དང་པོ་
སྟོན་པ་ལ། གཏན་ཚིགས་བྱེ་བྲག་ལ་ལྟོས་ནས། །འགའ་ཞིག་མེད་
ཤེས་འབྲས་བུ་ཅན། ཞེས་པ་འདི་བྱུང༌། དོན་ནི། བུམ་པ་ཡོད་
ན། སྣང་རུང་གི་བྱེ་བྲག་ལ་ལྟོས་ནས་བུམ་པ་ཚད་མས་མ་དམིགས་
པ་ནི་ཆོས་ཅན། བུམ་པ་ཚད་མས་མ་དམིགས་པའི་གཞི་འགའ་ཞིག་
ཏུ་བུམ་པ་མེད་པར་ཤེས་པའི་འབྲས་བུ་ཅན་གྱི་སྣང་རུང་མ་དམིགས་
པའི་གཏན་ཚིགས་ཡང་དག་ཡིན་ཏེ། ཁྱོད་དེ་སྒྲུབ་ཀྱི་སྣང་རུང་མ་
དམིགས་ པའི་ཚུལ་ གསུམ་ ཡིན་ པའི་ ཕྱིར། གཉིས་ པ་ སྟོན་ པ་ལ།
འགལ་དང་འབྲས་བུ་དག་གྲུབ་དང་། ། ཞེས་སོགས་གསུངས། དེ་
ཡང་སྣང་རུང་མ་དམིགས་པའི་རྟགས་ཡང་དག་གི་ངོ་བོ་དེ་ལྟར་ཡིན་
ན། དབྱེ་ ན་ དུར་ ཡོད་ ཅེ་ན། གཞུང་འདི་བྱུང༌། དོན་ ནི།
རང་གི་ཤེས་འདོད་ཆོས་ཅན་གྱི་སྟེང་དུ་རང་གི་དགག་བྱའི་ཆོས་མེད་
པའི་དོན་ཅན་གྱི་སྣང་རུང་མི་དམིགས་པའི་རྟགས་ཡང་དག་ཆོས་ཅན།
ཁྱོད་ལ་རྣམ་པ་བཞིར་ཡོད་དེ། ཁྱོད་ལ་ཁྱོད་རང་གི་ནང་ཚན་དུ་
གྱུར་པའི་འགལ་བ་དག་གྲུབ་རང་བཞིན་འགལ་དམིགས་ཀྱི་རྟགས་
- 23 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
rik ir i
ཡང་དག་དང་། འབྲས་བུ་དག་གྲུབ་འགལ་འབྲས་དམིགས་པའི་
རྟགས་ཡང་དག་དང་། རྒྱུ་བལྟར་རུང་བའི་བདག་ཉིད་དག་ནི་མ་
གྲུབ་པ་རྒྱུ་མ་དམིགས་པའི་རྟགས་ཡང་དག་དང༌། ངོ་བོ་བལྟར་
རུང་བའི་བདག་ཉིད་དག་ནི་མ་གྲུབ་པ་རང་བཞིན་མ་དམིགས་པའི་
རྟགས་ཡང་དག་རྣམས་སུ་ཡོད་པའི་ཕྱིར། གསུམ་པ་ནི། རང་
རེས། འབྲས་བུ་དག་གྲུབ་དང༌། ཞེས་པའི་སྐབས་སུ། དུ་བ་
དྲག་འཕྱུར་བ་དེ་དེས་ཁྱབ་པར་ནོན་པའི་རྩིག་སྐོར་དུ། གྲང་རེག་
འགོག་པའི་འགལ་འབྲས་དམིགས་པའི་རྟགས་ཡང་དག་ཏུ་བསྟན་པ་
ལ། འོ་ན། བུད་ཤིང་དེ་དེས་ཁྱབ་པར་ནོན་པའི་རྩིག་སྐོར་དུ་གྲང་
རེག་འགོག་པའི་འགལ་བའི་རྒྱུ་དམིགས་པའི་རྟགས་ཡང་དག་ཡིན་
པར་ཐལ། དུ་བ་དྲག་འཕྱུར་བ་དེ་དེ་སྒྲུབ་ཀྱི་འགལ་འབྲས་དམིགས་
པའི་རྟགས་ཡང་དག་གང་ཞིག དུ་བ་དང་བུད་ཤིང་གཉིས་མེ་ལ་ཉེ་
རིང་མཚུངས་པའི་ཕྱིར་ཏེ། བུད་ཤིང་མེའི་དངོས་རྒྱུ་དང༌། དུ་བ་
མེའི་དངོས་འབྲས་ཡིན་པའི་ཕྱིར་ཟེར་ན། ཐལ་འགྱུར་དང་པོ་ལ།
མ་ཁྱབ་པའི་ལན་སྟོན་པ་ལ། དེ་དང་འགལ་བ་ཡི་ནི་རྒྱུ། ། ཞེས་
སོགས་གསུངས་པས། གྲང་རེག་དེ་དང་འགལ་བ་མེ་ཡི་ནི་རྒྱུ་བུད་
ཤིང་དམིགས་པ་རྟགས་ཡང་དག་དུ་སྦྱོར་བའི་བུད་ཤིང་གང་ཡིན་པ་
དེ་ཆོས་ཅན། ཁྱོད་བུད་ཤིང་གིས་ཁྱབ་པར་ནོན་པའི་རྩིག་སྐོར་དུ་
གྲང་རེག་འགོག་པའི་འགལ་རྒྱུ་དམིགས་པའི་རྟགས་ཡང་དག་མ་ཡིན་
ཏེ། ཁྱོད་ཀྱི་རྟགས་དེ་སྒྲུབ་ཀྱི་ཁྱབ་པ་འཁྲུལ་པ་ཅན་ཡིན་པའི་ཕྱིར་
ཏེ། ཁྱོད་དང་གྲང་རེག་གི་རྒྱུ་མཚན་དག་ནི་ལྷན་ཅིག་ཏུ་གནས་པ་
ལ་འགལ་བ་ཉིད་མེད་ན་སྟེ་མེད་པའི་ཕྱིར། ། ཁོ་ན་རེ། དུ་བ་དེ་
དེས་ཁྱབ་པར་ནོན་པའི་རྩིག་ སྐོར་དུ་གྲང་རེག་འགོག་པའི་འགལ་
འབྲས་དམིགས་པའི་རྟགས་ཡང་དག་མ་ཡིན་པར་ཐལ། བུད་ཤིང་
- 24 –



རྣམ་འགྲེལ་ལེའུ་དང་པོའི་ཊིཀྐ
"
， ， -
，
，，， +5
+|，
1
ས
ར
་འཆད་
དེ་དེས་ཁྱབ་པར་ནོན་པའི་རྩིག་སྐོར་དུ་གྲང་རེག་འགོག་པའི་འགལ་
རྒྱུ་དམིགས་པའི་རྟགས་ཡང་དག་མ་ཡིན་པའི་ཕྱིར་ཞེ་ན། འདོད་
ཅེས་སྟོན་པ་ལ། འགལ་འབྲས་ལ་ཡང་། ཞེས་ སོགས་གསུངས།
དུ་བ་དེ་སྒྲུབ་ཀྱི་འགལ་འབྲས་དམིགས་པའི་རྟགས་ཡང་དག་མིན་ཏེ།
དེ་དེ་སྒྲུབ་ཀྱི་འགལ་འབྲས་དམིགས་པའི་རྟགས་ཡང་དག་ཏུ་འགྱུར་བ་
ལ་ཡང་མེའི་དྲོད་ཀྱིས་ཁྱབ་པའི་ཡུལ་དང་ནི། དུ་བ་དྲག་ཏུ་འཕྱུར་
བཞིན་པའི་དུས་དང༌། ལ་སོགས་པ་གྲང་རེག་འགོག་ནུས་ཀྱི་མེ་ལ་
མི་འཁྲུལ་བའི་གནས་སྐབས་ཁྱད་པར་ཅན་གསུམ་ལ་ལྟོས་པར་འདོད་
པའི་ཕྱིར། དེ་ལྟར་ལྟོས་པ་ལས་གཞན་དུ་མི་ལྟོས་པར་དུ་བ་ཙམ་དེ་
སྒྲུབ་ཀྱི་རྟགས་ཡང་དག་ཡིན་ན། དེ་མ་ཡིན་ པར་ ཐལ། དེའི་
རྟགས་ཀྱིས་དེ་སྒྲུབ་ཀྱི་ཁྱབ་པ་འཁྲུལ་པར་འགྱུར་བའི་ཕྱིར། དཔེར་
ན། གཞི་འགར་མི་གྲང་བ་སྟེ་གྲང་རེག་མེད་པར་སྒྲུབ་པ་ལ་ནི་ཐལ་
བ་རྟགས་སུ་བཀོད་པའི་ཁྱབ་པ་འཁྲུལ་པ་བཞིན་ནོ། ། གཉིས་པ་ལ་
གཉིས། ཡང་དག་གི་ཁྱད་པར་གསུམ་དུ་མ་འདུས་པ་དགག་པ།
ལྟར་སྣང་གི་ཁྱད་པར་གསུམ་དུ་འདུས་པ་དགག་པའོ། ། དང་པོ་ལ་
གཉིས། སྔ་ཕྱི་ལ་བརྟེན་པའི་རྩོད་པ་སྤང་བ་དང༌། དུས་མཉམ་ལ་
བརྟེན་ པའི་ རྩོད་ པ་ སྤང་བའོ། ། དང་ པོ་ནི། རྒྱུ་ཚོགས་ པ་ ལས།
ཞེས་ སོགས་གང་ལས་འཕྲོས་ན། འདིའི་མཚམས་སྦྱར་དུ་རང་་་་
འགྲེལ་ལས། འོ་ན། རྒྱུ་ཚོགས་པ་ལས་འབྲས་བུ་སྐྱེས་པར་རྗེས་སུ་
དཔག་ པར་བྱེད་པ་གང་ཡིན་པ་དེ་ཇི་ལྟར་གཏན་ཚིགས་རྣམ་ པ་་་
གསུམ་ གྱི་ ནང་ དུ་ འདུ་ ཞེ་ ན། ཞེས་ གསུངས། དེའི་ དོན་ ནི།
རང་རེས། ཉིད་ཅེས་པའི་སྐབས་སུ་རྟགས་ཡང་དག་ལ་འབྲས་རང་
མ་དམིགས་པའི་རྟགས་ཡང་དག་གསུམ་གྲངས་ངེས་པར་ཁས་བླངས་
པ་ལ། ཁོ་ན་རེ། ནས་ས་ཆུད་ལུད་དྲོད་གཤེར་ཚོགས་པ་ཚང་པའི་
ཡ 25 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཞིང་ཆོས་ཅན། ཁྱོད་དེ་འདྲའི་ཞིང་ཤར་མ་རང་འབྲོས་ནས་མྱུག་
འབྱུང་རུང་དུ་སྒྲུབ་པའི་རྟགས་ཡང་དག་མ་ཡིན་པར་ཐལ། ཁྱོད་དེ་
སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་གསུམ་པོ་གང་
རུང་མ་ཡིན་པའི་ཕྱིར། ཁྱབ་པ་ཁས་ཟེར་ན། དེ་དེ་སྒྲུབ་ཀྱི་རང་
བཞིན་ གྱི་ རྟགས་ ཡང་ དག་ མ་ ཡིན་ པ་ མ་ གྲུབ། ཅེས་ སྟོན་ པ་ལ།
གཞུང་འདི་བྱུང་པས། རྒྱུ་ནས་ས་ཆུ་ལུད་དྲོད་གཤེར་ཚོགས་པ་ཚང་
བའི་ཞིང་དེ་ནི་ཆོས་ཅན། ཁྱོད་ཀྱི་རྟགས་ལས་དེ་འདྲའི་ཞིང་ཤར་
མ་རང་འབྲས་ནས་མྱུག་སྐྱེ་རུང་བར་རྗེས་སུ་དཔོག་པ་གང་ཡིན་པའི་
རང་བཞིན་གྱི་རྟགས་ཡང་དག་ཡིན་པར་བརྗོད་དེ། ཁྱོད་དེ་སྒྲུབ་ཀྱི་
སྒྲུབ་རྟགས་ཡང་དག་གང་ཞིག ཁྱོད་རྒྱུ་རྐྱེན་དོན་གཞན་ལ་ནི་མི་
ལྟོས་པར་རང་གྲུབ་ཙམ་ནས་རང་འབྲས་ནས་མྱུག་སྐྱེ་རུང་གི་ངོ་བོར་
སྐྱེས་ པའི་ཕྱིར། འདི་གང་ལས་འཕྲོས་ན། འདིའི་སྔ་འགྲེལ་དུ།
རང་འགྲེལ་ལས། ཡང་ཅིའི་ཕྱིར་རྒྱུ་ཚོགས་པ་ལས་འབྲས་བུ་ཁོ་ན་
རྗེས་སུ་དཔོག་པར་མི་བྱེད་ཅེ་ན། ཞེས་གསུངས། དེའི་དོན་ནི།
རང་རེས། ཉིད་ཅེས་པའི་སྐབས་སུ་རྟགས་ཡང་དག་ལ་འབྲས་རང་
མ་དམིགས་ པའི་རྟགས་ཡང་དག་གསུམ་དུ་གྲངས་ངེས་ པར་ཁས་་་
བླངས་པ་ལ་ཁོ་ན་རེ། ནས་ས་ཆུ་ལུད་དྲོད་གཤེར་ཚོགས་པའི་ཞིང་
ཆོས་ཅན། ཁྱོད་དེ་འདྲའི་ ཤར་ཕྱོགས་ཀྱི་ཞིང་རང་གི་འབྲས་བུར་
གྱུར་པའི་ནས་སྨྱུག་སྐྱེ་ངེས་སུ་སྒྲུབ་པའི་རྟགས་ཡང་དག་མ་ཡིན་པར་
ཐལ། ཁྱོད་དེ་སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་
གསུམ་གང་རུང་མ་ཡིན་པའི་ཕྱིར་ཞེ་ན། འདོད་ཅེས་སྟོན་པ་ལ།
དེ་འདྲའི་ཞིང་ཆོས་ཅན། ཁྱོད་དེ་སྒྲུབ་ཀྱི་རྟགས་ཡང་དག་མ་ཡིན་
པར་ཐལ། ཁྱོད་ཀྱི་རྟགས་ཀྱིས་དེ་འདྲའི་ཤར་ཕྱོགས་ཀྱི་ཞིང་རང་གི་
འབྲས་བུར་གྱུར་པའི་ནས་སྨྱུག་སྐྱེ་ངེས་སུ་སྒྲུབ་པ་ལ་ཁྱབ་པ་མ་ངེས་པ་
A
- 26 -



རྣམ་འགྲེལ་ལེའུ་དང་པོའི་ཊིཀྐ
ནི་ཉིད་ཡིན་པའི་ཕྱིར། རྟགས་གྲུབ་སྟེ། དེ་འདྲའི་ཚོགས་པའི་
ཞིང་གིས་རང་གི་འབྲས་བུ་ནས་མྱུག་སྐྱེད་པ་ལ་དེ་འདྲའི་ཞིང་གི་ནུས་
པ་སྔ་ཕྱི་རྣམས་གོང་འཕེལ་དུ་འགྱུར་པ་དང་འབྲེལ་བ་ལ་ལྟོས་པ་གང་
ཞིག དེར་འགྱུར་བ་ལ་གེགས་བྱེད་པ་དག་ནི་སྲིད་པའི་ཕྱིར་རོ། །
གཉིས་པ་ནི། འདི་གང་ལས་ འཕྲོས་ ན། འདིའི་སྔ་འགྲེལ་ དུ།
རང་འགྲེལ་ལས། འོ་ན། རྒྱུ་དང་འབྲས་བུར་མ་གྱུར་པ་གཞན་རོ་ལ་
སོགས་པས་གཟུགས་ལ་སོགས་པ་རྟོགས་པ་གང་ཡིན་པ་དེ་ཇི་ལྟར་ཞེ་
ན། དེ་ ཡང་། ཞེས་ གསུངས། དེའི་ དོན་ ནི། རང་ རེས།
ཉིད་ཅེས་པའི་སྐབས་སུ་དམ་བཅའ་སྔར་ལྟར་ཁས་བླངས་པ་ལ། ཁོ་
ན་རེ། བུ་རོ་ད་ལྟར་བ་ཆོས་ཅན། ཁ་ནང་བུར་རྡོག་ལ་བུར་་
གཟུགས་ད་ལྟར་བ་ཡོད་པར་སྒྲུབ་པའི་རྟགས་ཡང་དག་མ་ཡིན་པར་
ཐལ། དེ་སྒྲུབ་ཀྱི་འབྲས་རང་མ་དམིགས་པའི་རྟགས་ཡང་དག་གང་
ཡང་མ་ཡིན་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན།
ཁྱོད་ཀྱི་རྟགས་ལས་ཁ་ནང་བུར་རྡོག་ལ་བུར་གཟུགས་ད་ལྟ་བ་ཡོད་
པར་རྟོགས་པའི་རྗེས་དཔག་སྐྱེ་བ་མ་ཡིན་པར་ཐལ། འདོད་པའི་
ཕྱིར་ཟེར་ན། མ་ཁྱབ་པའི་ལན་འདེབས་པའི་ཐལ་བ་དེ་འགོད་པ་ .
ལ། གཟུགས་ ལ་ སོགས་ པ་ ཞེས་ སོགས་ རྐང་ པ་ གཉིས་ གསུངས།
དེའི་དཔེ་སྟོན་པ་ལ། དུ་བས་བུད་ཤིང་ཞེས་སོགས་རྐང་པ་གཅིག་
གསུངས། གཟུགས་ལ་སོགས་པ་ཞེས་སོགས་ཀྱི་ཕྱོགས་ཆོས་སྒྲུབ་པ་
ལ། ཚོགས་པ་གཅིག་ལ་རག་ལུས་པའི། ། ཞེས་གསུངས། དེའི་
ཕྱོགས་ཆོས་སྒྲུབ་པ་ལ། ནུས་པ་ཞེས་སོགས་རྐང་པ་གཉིས་གསུངས།
རྟགས་ཡང་དག་གི་ནུས་ཡུལ་དངོས་སུ་སྟོན་པ་ལ། དེ་ལྟར་ཞེས་
སོགས་རྐང་བ་གཅིག་གསུངས། གཟུགས་ལ་སོགས་པ་ཞེས་སོགས་
ཀྱི་དོན་ བསྡུ་ བ་ལ། དེ་ ནི་ ཞེས་ སོགས་ རྐང་ བ་ གཅིག་ གསུངས།
— 27
ཁ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེས་ན། བུ་རོ་ད་ལྟར་བ་ཆོས་ཅན། ཁྱོད་དེ་སྒྲུབ་ཀྱི་རྟགས་ཡང་
དག་མ་ཡིན་ན། ཁྱོད་ཀྱི་རྟགས་ལས་ཁ་ནང་བུར་རྡོག་ ལ་བུར་་་་
གཟུགས་ད་ལྟ་བ་ཡོད་པར་རྟོགས་པའི་རྗེས་དཔག་སྐྱེ་བ་མ་ཡིན་པས་
མ་ཁྱབ་སྟེ། ཁྱོད་ཀྱི་རྟགས་ལས་ཁ་ནང་བུར་རྡོག་ལ་བུར་གཟུགས་
ད་ལྟར་བ་ཡོད་པར་རྟོགས་པའི་རྗེས་དཔག་དེ་ནི་རང་གི་རྟེན་བུ་རོ་ད་
ལྟར་བའི་རྟགས་ལས་ཁ་ནང་བུར་རྡོག་ལ་བུ་རམ་གྱི་རོ་སྔ་མས་བུ་རམ་
གྱི་གཟུགས་ལ་སོགས་པ་ད་ལྟར་བ་སྐྱེད་པའི་ནུས་པ་ཡོད་པར་སྒྲུབ་
པའི་རྒྱུ་ཆོས་རྗེས་སུ་དཔག་པའི་འབྲས་རྟགས་ཡང་དག་ལ་བརྟེན་ནས་
སྐྱེས་པའི་ཕྱིར། རྟགས་གྲུབ་པ་ཡིན་ཏེ། བུ་རམ་གྱི་རོ་གཟུགས་ད་
ལྟར་བ་གཉིས་ལ་དངོས་རྒྱུ་ཚོགས་པ་ཚར་གཅིག་ལ་རག་ལུས་པའི་
འབྲེལ་བ་གྲུབ་པའི་ཕྱིར། དཔེར་ན། དུ་བས་དུ་ལྡན་ལ་ལ་བུད་
ཤིང་གི་འགྱུར་བ་སྔ་མས་བུད་ཤིང་གི་འགྱུར་བ་ཕྱི་མ་སྐྱེད་པའི་ནུས་པ་
ཡོད་པར་དཔག་སྟོབས་ཀྱིས། དུ་ལྡན་གྱི་ལ་ལ་རང་དང་དུས་མཉམ་
པའི་བུད་ ཤིང་ གི་ འགྱུར་ བ་ཡོད་ པར་དཔོག་ནུས་ པ་ བཞིན་ནོ། །
རྟགས་གྲུབ་སྟེ། ཉེར་ལེན་བུ་རམ་གྱི་རོ་སྔ་མའི་ནུས་པ་འཇུག་པ་
མེད་པར་ནི། ཉེར་ལེན་ཅན་བུ་རམ་གྱི་རོ་ད་ལྟར་བ་མེད་ལ་བུ་རམ་
གྱི་རོ་སྔ་མ་དེ་ཉིད་གཞན་བུ་རམ་གྱི་གཟུགས་ད་ལྟར་བའི་ལྷན་ཅིག་
བྱེད་པའི་རྒྱུ་དང་། ཉེར་ལེན་བུ་རམ་གྱི་གཟུགས་སྔ་མའི་ནུས་པ་
འཇུག་པ་མེད་པ་ནི། ཉེར་ལེན་བུ་རམ་གྱི་གཟུགས་ད་ལྟར་བ་མེད་
ལ། བུ་རམ་གྱི་གཟུགས་སྔ་མ་དེ་ཉིད། གཞན་བུ་རམ་གྱི་རོ་ད་
ལྟར་བའི་ལྷན་ཅིག་བྱེད་པའི་རྒྱུ་ཡིན་པའི་ཕྱིར། དེས་ན། དེའི་
རྟགས་ལས་དེ་འདྲའི་བུར་རྡོག་ལ་རང་དུས་ན་འདས་པའི་དེའི་རོ་སྔ་
མས། དེའི་གཟུགས་ད་ལྟར་བ་སྐྱེད་པའི་ནུས་པ་དང༌། རང་དང་
དུས་ གཅིག་པའི་དེའི་གཟུགས་ད་ལྟར་བ་རྣམས་རྟོགས་པའི་རྗེས་་་་
ག 28 -



རྣམ་འགྲེལ་ལེའུ་དང་པོའི་ཊིཀྐ
དཔག་གཉིས་སྐྱེ་བ་ཡིན་ཏེ། དེའི་རོ་གཟུགས་ད་ལྟར་བ་གཉིས་རང་
གི་དངོས་རྒྱུ་ཚོགས་པ་གཅིག་ལ་རག་ལུས་པ་དེ་ལྟར་ཡིན་པའི་ཕྱིར།
བུ་རོ་ད་ལྟར་བའི་རྟགས་ལས་ཁ་ནང་བུར་རྡོག་ལ། བུར་གཟུགས་
ད་ལྟར་བ་ཡོད་པར་རྟོགས་པའི་རྗེས་དཔག་དེ་ནི་ཆོས་ཅན། འབྲས་
རང་མ་དམིགས་པའི་རྟགས་ཡང་དག་གསུམ་གང་རུང་མ་ཡིན་པའི་
ཁྱོད་ཀྱི་རྟེན་དུ་གྱུར་པའི་རྟགས་ཡང་དག་བཞི་བ་མེད་དེ། ཁྱོད་
རང་གི་རྟེན་དུ་གྱུར་པའི་བུ་རོ་ད་ལྟར་བའི་རྟགས་ཀྱིས་ཁ་ནང་བུར་
རྡོག་ལ་བུ་རམ་གྱི་རོ་སྔ་མས་བུ་རམ་གྱི་གཟུགས་ད་ལྟ་བ་སྐྱེད་པའི་ནུས་
པ་ཡོད་པར་སྒྲུབ་པའི་རྒྱུ་ཆོས་རྗེས་དཔོག་གི་འབྲས་བུའི་རྟགས་ཡང་
དག་ལ་བརྟེན་ནས་སྐྱེས་པ་ཡིན་པའི་ཕྱིར། གཉིས་པ་ལྟར་སྣང་གི་
ཁྱད་པར་གསུམ་དུ་འདུས་བ་དགག་པ་ལ་གསུམ། གཞན་དག་གིས་
བཀོད་པའི་རྟགས་ལྷག་ལྡན་དུ་བསྟན་པ་དང་། དེར་སྒྲུབ་པ་དང༌། །
ལྷག་ལྡན་གྱི་མིང་དོན་ནོ། །དང་པོ་ལ། རྒྱུ་ཁ་ཡར་བས་འབྲས་བུ་སྐྱེ་
རུང་དཔོག་པ་ལྷག་ལྡན་དུ་བསྟན་པ་ནི། རང་རེས། རྒྱུ་ཚོགས་པ་
ལས་འབྲས་སྐྱེ་བར། ། ཞེས་པར་ནས་ས་ཆུ་ལུད་དྲོད་གཤེར་ཚོགས་
པའི་ཞིང་དེ། དེ་འདྲའི་ ཤར་ཕྱོགས་ཀྱི་ཞིང༌། རང་འབྲས་ནས་
མྱུག་འབྱུང་རུང་དུ་སྒྲུབ་པའི་རང་བཞིན་གྱི་རྟགས་ཡང་དག་ཏུ་བསྟན་
པ་ལ། སྤྱོད་པ་བ་ན་རེ། དེ་དེ་སྒྲུབ་ཀྱི་རང་བཞིན་གྱི་རྟགས་ཡང་
དག་ཡིན་པ་བཞིན་དུ། ཆུ་ལུད་དྲོད་གཤེར་དང་བྲལ་བའི་ནས་དེ་
ཡང་། དེ་འདྲའི་ ཤར་ཕྱོགས་ཀྱི་ནས། རང་འབྲས་ནས་མྱུག་་་་
འབྱུང་རུང་དུ་སྒྲུབ་པའི་རང་བཞིན་ཀྱི་རྟགས་ཡང་དག་དུ་འགྱུར་རོ་
ཞེ་ན། ནས་མྱུག་གི་རྒྱུ་མ་ཚོགས་པ་ཆུ་ལུད་དྲོད་གཤེར་དང་བྲལ་
བའི་ནས་རྡོག་སྐམ་རིལ་པ་ཆོས་ཅན། ཁྱེད་ཆུ་ལུད་དྲོད་གཤེར་དང་
བྲལ་བའི་དགུན་དུས་ཀྱི་ནས་བསྐམ་རིལ་བ་རང་གི་འབྲས་བུ་ནས་
- 29 ཡ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མྱུག་ནི་འབྱུང་རུང་དུ་རྗེས་སུ་དཔོག་པའི་རང་བཞིན་གྱི་རྟགས་ཡང་
དག་གང་ཡིན་པ་དེ་མ་ཡིན་པར་ཐལ། ཁྱོད་དེ་སྒྲུབ་ཀྱི་ལྷག་མ་དང་
ལྡན་པ་སྟེ། དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་པའི་ཕྱིར་
དང་། ཁྱོད་ནུས་པ་གྱུར་ནས་ཀྱང་། ཁྱོད་ལ་ནས་སྨྱུག་སྐྱེ་པའི་
ནུས་པ་མེད་པའི་ཕྱིར། དཔེར་ན། ལུས་རྒྱས་པའི་རྟགས་ལས་
ལུས་ལྡན་གྱི་ལྷས་བྱིན་འདོད་ཆགས་ཅན་དུ་རྗེས་སུ་དཔོག་པའི་ཁྱབ་
པ་འཁྲུལ་བ་བཞིན་ཡིན་པའི་ཕྱིར། རང་རེས། རྒྱུ་ལ་རང་བཞིན་
ཇི་སྙེད་ཅིག ། ཅེས་པར། དུ་བ་དུ་ལྡན་ལ་ལ་མེ་ཡོད་པར་སྒྲུབ་
པའི་འབྲས་རྟགས་ཡང་དག་ཏུ་ཁས་བླངས་པ་ལ། ཁོ་ན་རེ། དེ་དེ་
སྒྲུབ་ཀྱི་འབྲས་རྟགས་ཡང་དག་ཡིན་པ་བཞིན་དུ། དུ་བ་དུ་ལྡན་གྱི་
ལ་ལ། ཙན་དན་གྱི་མེ་ཡོད་པར་སྒྲུབ་པའི་འབྲས་རྟགས་ཡང་དག་
ཡིན་པར་ཐལ། དེ་སྒྲུབ་ཀྱི་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་
གྱིས་མ་མཐོང་ཙམ་གྱིས་ལྡོག་ཁྱབ་གྲུབ་པའི་ཕྱིར་ཟེར་ན། འབྲས་
བུའི་སྤྱི་དུ་བ་ཆོས་ཅན། ཁྱོད་དུ་ལྡན་ལའི་སྟེང་དུ་འགོད་ཚུལ་དང་
མཐུན་ པར་ མཐོང་ བ་ ལས། དེ་ སྒྲུབ་ ཀྱི་ ཕྱོགས་ ཆོས་ གྲུབ་ ཅིང་།
ཁྱོད་དུ་ལྡན་ལ་ལ་ཙན་དན་གྱི་མེ་ཡོད་པར་སྒྲུབ་པའི་མི་མཐུན་ཕྱོགས་
ལ་སྐབས་ཀྱི་ཕྱི་རྒོད་གྱིས་མ་མཐོང་བ་ཙམ་གྱིས་དེ་སྒྲུབ་ཀྱི་ལྡོག་ཁྱབ་
གྲུབ་པའི་དེ་སྒྲུབ་ཀྱི་གཏན་ཚིགས་ཡང་དག་ཏུ་ཤེས་ཤིང་འདོད་པ་དེ་
མ་ཡིན་པར་ཐལ། ཁྱོད་དེ་སྒྲུབ་ཀྱི་ཚད་མ་སྟེ་གཏན་ཚིགས་ལྟར་
སྣང་ཡིན་པའི་ཕྱིར། དཔེར་ན། ཚིག་སྨྲ་བའི་རྟགས་ལས་ཚིག་སྨྲ་
བའི་ལྷས་བྱིན་ཆགས་ཅན་ལ་སོགས་པར་དཔོག་བའི་ཁྱབ་པ་འཁྲུལ་པ་
བཞིན་ནོ། ། གཉིས་པ་ནི། ཚིག་ལས་ཆགས་ཅན་ལ་སོགས་བཞིན།
ཞེས་པར། ངག་སྨྲ་དེ་ངག་སྨྲ་བའི་ལྷས་བྱིན་ཆགས་ཅན་དུ་སྒྲུབ་
པའི་ལྡོག་ཁྱབ་མིན་བྱས་པ་ལ། ཁོ་ན་རེ། དེ་དེ་སྒྲུབ་ཀྱི་ལྡོག་ཁྱབ་
— 30 -



རྣམ་འགྲེལ་ལེའུ་དང་པོའི་ཊིཀྐ
ཡིན་ཏེ། དེ་དེ་སྒྲུབ་ཀྱི་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་གྱིས་མ་
མཐོང་ཙམ་ཡིན་པའི་ཕྱིར་ཟེར་ན། ངག་སྨྲ་ཆོས་ཅན། ཁྱོད་དེ་
སྒྲུབ་ཀྱི་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་གྱིས་མ་མཐོང་པ་ཙམ་
གྱིས་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འཁྲུལ་པ་མེད་པ་མིན་
པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འཁྲུལ་པ་སྲིད་
པ་ཅན་ཡིན་པའི་ཕྱིར། དཔེར་ན་ཚོས་པའི་འབྲས་དང་ཕྲུ་བ་གཅིག་
གི་ནང་དུ་ཆུད་པར་མཚུངས་པའི་རྟགས་ཀྱིས་མ་ཚོས་པའི་འབྲས་ལྷག་
མ་རྣམས་ནི་ཚོས་པར་སྒྲུབ་པའི་ཁྱབ་པ་འཁྲུལ་པ་བཞིན་ནོ། །གསུམ་
པ་ནི། འདི་གང་ལས་འཕྲོས་ན། ཚིག་ལས་ཆགས་ཅན་ལ་སོགས་
བཞིན། ཞེས་པར། ངག་སྨྲ་བ་དེ་ཆགས་བྲལ་བསྐལ་དོན་དུ་སོང་
བའི་གང་ཟག་གི་ངོར་ངག་སྨྲ་བའི་ལྷས་བྱིན་ཆགས་ཅན་དུ་སྒྲུབ་པའི་
ཁྱབ་པ་འཁྲུལ་པ་བཞིན་ནོ། །
གསུམ་པ་ནི། འདི་གང་ལས་འཕྲོས་ན། ཚིག་ལས་ཆགས་
ཅན་ལ་ སོགས་བཞིན། ། ཞེས་པར། ངག་སྨྲ་ བ་དེ་ཆགས་བྲལ་་་་
བསྐལ་དོན་དུ་སོང་བའི་གང་ཟག་གི་ངོར་ངག་སྨྲ་བའི་ལྷས་བྱིན་་་་
ཆགས་ཅན་དུ་སྒྲུབ་པའི་ལྷག་ལྡན་གྱི་གཏན་ཚིགས་སུ་ཁས་བླངས་པ་
ལ། དེ་དེ་སྒྲུབ་ཀྱི་ལྷག་ལྡན་གྱི་གཏན་ཚིགས་ཡིན་པའི་རྒྱུ་མཚན་ཅི་
ཡིན། ལྷག་ ལྡན་ གྱི་ གཏན་ ཚིགས་ ཀྱི་ མཚན་ ཉིད་ གང༌ ཞེ་ ན།
རིགས་པ་ཅན་པ། རྒྱུ་ལས་འབྲས་བུ་དཔོག་པ་ནི་སྔ་མ་དང་ལྡན་
པའི་ལྷག་ལྡན་གྱི་གཏན་ཚིགས་ཡིན་ཏེ། རྒྱུ་དེ་ནི་འབྲས་བུའི་སྔ་
རོལ་ན་ཡོད་པ་ཡིན་པའི་ཕྱིར། འབྲས་བུ་ལས་རྒྱུ་དཔོག་པ་ནི། ཕྱི་
མ་དང་ལྡན་པའི་ལྷག་ལྡན་གྱི་གཏན་ཚིགས་ཡིན་ཏེ། འབྲས་བུ་དེ་
ནི་རྒྱུའི་ལྷག་མ་ཡིན་པའི་ཕྱིར། ཞེས་པའི་རིགས་པ་ཅན་པའི་འདོད་
པ་བཀག་ནས། རང་ལུགས་ཀྱི་ལྷག་ལྡན་གྱི་གཏན་ཚིགས་ཀྱི་ངོ་བོ་
-- 31 -



Had
to
ar
རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
སྟོན་པ་ལ། འདི་གསུངས་པ་ཡིན་ཏེ། འདིའི་མཚམས་སྦྱར་དུ། །
རང་འགྲེལ་ལས། ཡང་ལྷག་མ་དང་ལྡན་པ་ཞེས་བྱ་བ་ནི་ཅི་ཞིག་
ཡིན་ ཞེས་ འབྲི་ བར་ བྱེད་ དོ། ། ཞེས་ དང༌། ཤཱཀྱ་ བློས་ ཀྱང་།
རིགས་པ་ཅན་གྱིས་རྗེས་སུ་དཔག་པའི་མཚན་ཉིད་ནི་སྔ་མ་དང་ལྡན་
པ་དང་ལྷག་མ་དང་ལྡན་པ་དང་སྤྱིར་མཐོང་བ་ཞེས་སྨྲས་པ་ལ། རྒྱུ་
ལས་འབྲས་བུ་རྗེས་སུ་དཔག་པ་ནི་སྔ་མ་དང་ལྡན་པ་སྟེ། རྒྱུ་ནི་སྔ་ན་
ཡོད་པའི་ཕྱིར་རོ། ། རྒྱུ་ལས་ལུས་པ་ནི་ལྷག་མ་སྟེ་འབྲས་བུའོ། ། དེ་
གང་ལ་ཡོད་པ་དེ་ནི་ལྷག་མ་དང་ལྡན་པ་སྟེ། འབྲས་བུ་ལས་རྒྱུ་རྗེས་
སུ་དཔོག་པ་ཡིན་ནོ་ཞེས་ཟེར་རོ། །དེ་ལྟར་གཞན་དག་གི་ལྷག་མ་དང་
ལྡན་པའི་མཚན་ཉིད་གཞན་དུ་རྣམ་པར་གཞག་པའི་ཕྱིར། ཡང་
ལྷག་མ་དང་ལྡན་པ་ཞེས་བྱ་བ་འདི་ཅི་ཞིག་ཡིན་ཞེས་འདྲི་བར་བྱེད་
དོ། ། མཚན་ཉིད་བསྟན་པའི་ཕྱིར། གང་ཞིག་ཅེས་བྱ་བ་ལ་སོགས་
པ་སྨོས་ཏེ། ལྷག་མ་དང་ལྡན་པ་ཞེས་བྱ་བའི་སྒྲ་འདི་མ་ངེས་ པའི་
རྣམ་གྲངས་ཡིན་ནོ། །ཞེས་གསུངས། རྟགས་གང་ཞིག་ཆགས་བྲལ་
བསྐལ་དོན་དུ་སོང་བའི་གང་ཟག་གི་ངོར་ངག་སྨྲ་བའི་ ལྷས་བྱིན་་་་
ཆགས་ཅན་དུ་སྒྲུབ་པའི་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་གྱིས་མ་
མཐོང་ཙམ་གྱིས་དེ་སྒྲུབ་ཀྱི་ལྡོག་པའི་ཁྱབ་པ་རབ་ཏུ་གྲུབ་པོ་ཞེས་སྟོན་
པར་བྱེད་པའི་ངག་སྨྲ་བ་དེ་ནི་ཆོས་ཅན། ཁྱོད་ལ་ཆགས་བྲལ་་་་
བསྐལ་དོན་དུ་སོང་བའི་གང་ཟག་གི་ངོར་ངག་སྨྲ་པའི་ ལྷས་བྱིན་་་་
ཆགས་ཅན་དུ་སྒྲུབ་པའི་ལྷག་མ་དང་ལྡན་པ་ཞེས་པའི་གཏན་ཚིགས་
སུ་བརྗོད་དེ། ཁྱོད་དེ་སྒྲུབ་ཀྱི་ཐུན་མོང་བའི་མ་ངེས་པའི་གཏན་
ཚིགས་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་དེས། ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡོད་པར་ཚད་མས་ངེས་
ཤིང༌། ཁྱོད་དེ་སྒྲུབ་ཀྱི་མི་མཐུན་ཕྱོགས་ལས་བཟློག་པ་ལ་ཐེ་ཚོམ་གྱི་
— 32 —



རྣམ་འགྲེལ་ལེའུ་དང་པོའི་ཊིཀྐ
རྒྱུ་དང་བཅས་པ་ཡིན་པའི་ཕྱིར། གསུམ་པ་མཚན་གཞི་ལ་མཚན་
ཉིད་ངེས་བྱེད་ཀྱི་ཚད་མ་རྒྱས་པར་བཤད་པ་ལ་གཉིས། རྟགས་ཀྱི་
ལྡོག་ཁྱབ་འགྲུབ་པ་འབྲེལ་པ་ལ་ལྟོས་པར་བསྟན་པ་དང་། འབྲེལ་
བ་དེ་ཉིད་ངེས་བྱེད་ཀྱི་ཚད་མ་བཤད་པའོ། །དང་པོ་ལ་གསུམ། མི་
མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་འགྲུབ་པར་འདོད་པ་
དགག་པ་དང༌། བཀག་པས་གྲུབ་པའི་དོན་དང༌། མཇུག་བསྡུ་
བའོ། ། དང་པོ་ལ་གསུམ། ལྡོག་ཁྱབ་འགྲུབ་ པ་འབྲེལ་བ་ལ་ལྟོས་
པར་སློབ་དཔོན་ཕྱོགས་གླང་བཞེད་པ་དང༌། མི་བཞེད་པ་ལ་འགལ་
བ་བསྟན་པ་དང་། མ་མཐོང་ཙམ་གྱིས་ལྡོག་ཁྱབ་ཏུ་འདོད་པའི་
གཞན་ སྡེ་ དགག་ པའོ། ། དང་ པོ་ སྟོན་ པ་ ལ། གཞུང་འདི་བྱུང་།
གང་ལས་འཕྲོས་ན། མེད་ན་མི་འབྱུང་ངེས་ཕྱིར་རོ། །ཞེས་དང༌།
མི་ མཐུན་ ཕྱོགས་ ལ་ མ་ མཐོང་ བ། ། ཞེས་ སོགས་ ཀྱི་ སྐབས་ སུ།
ཕྱོགས་ཆོས་གྲུབ་ཅིང་། རྟགས་ཆོས་ཀྱི་འབྲེལ་བ་གྲུབ་པ་ལ་ལྟོས་
པའི་ཚུལ་གསུམ་པོ་འབྲས་རང་མ་དམིགས་པའི་རྟགས་ཡང་དག་་་
གསུམ་ཁོ་ན་ལ་ངེས་ཤིང་རྟགས་མི་མཐུན་ཕྱོགས་ལ་མ་མཐོང་ཙམ་
གྱིས་ལྡོག་ཁྱབ་མི་འགྲུབ་པར་བསྟན་པ་ལ། རང་སྡེ་སློབ་དཔོན་
དབང་ཕྱུག་སྡེ་དང༌། གཞན་སྡེ་བྱེ་བྲག་པ་ལ་སོགས་པ་རྣམས་ན་རེ།
དེ་མི་འཐད་དེ། རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་པ་
འགྲུབ་པ། རྟགས་ཡང་དག་གི་རྟགས་ཆོས་ཀྱི་འབྲེལ་པ་ངེས་པ་ལ་
རག་མ་ལས། རྟགས་མི་མཐུན་ཕྱོགས་ལ་མ་མཐོང་ཙམ་གྱིས་ལྡོག་
ཁྱབ་འགྲུབ་པའི་ཕྱིར་ཏེ། དེ་ལྟར་དུ་སློབ་དཔོན་ཕྱོགས་གླང་བཞེད་
པའི་ཕྱིར་ཞེ་ན། མ་གྲུབ་སྟེ། སློབ་དཔོན་གྱིས་ཕྱོགས་ཆོས་ཀྱི་
མཚན་ཉིད་འཆད་པའི་ཚིག་ཟུར་དུ་ངེས་བརྗོད་མཛད་པར་མ་ཟད།
རྗེས་ཁྱབ་དང་ལྡོག་ཁྱབ་ཀྱི་མཚན་ཉིད་འཆད་པའི་ཚིག་ཟུར་དུ་ཡང་
ཁས་ 33



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ།
ངེས་བརྗོད་མཛད་པའི་ཕྱིར་ཏེ། ཚད་མ་མདོར། རྗེས་དཔག་བྱ་
དང་ དེ་ མཚུངས་ལ། ། ཡོད་ དང༌ མེད་ ལ་ མེད་ པར་ ནི། ། ངེས་ པ།
ཞེས་གསུངས་པའི་ཕྱིར། འོ་ན། དེ་ལྟར་ངེས་བརྗོད་མཛད་པ་ལ་
དགོས་ པ་ ཅི་ ཡོད་ ཅེ་ན། དེའི་ལན་ སྟོན་ པ་ ལ་ གཞུང་ འདི་བྱུང༌།
ཤེས་བྱ་ཆོས་ཅན། སློབ་དཔོན་ཕྱོགས་གླང་དེ་བྱས་རྟགས་ཀྱིས་སྒྲ་མི་
རྟག་པར་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་འགྲུབ་པ་བྱས་པ་མི་
རྟག་པ་ལ་འབྲེལ་བ་ལ་རག་ལས་པར་བཞེད་པ་ཡིན་ཏེ། སློབ་་་
དཔོན་ཕྱོགས་གླང་དེ་ཡིས་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
གཏན་ཚིགས་ཀྱི་ནི་ཚུལ་གསུམ་བྱས་པའི་རྟགས་ཀྱིས་སྒྲ་མི་རྟག་པར་
སྒྲུབ་པའི་ཕྱོགས་ཆོས་ཀྱི་མཚན་ཉིད་འཆད་པའི་ཚིག་ཟུར་དུ་ངེས་པ་
བརྗོད་པར་མཛད་པ་ཡིན། དེར་མ་ཟད། དེའི་རྗེས་ཁྱབ་ཀྱི་་་
མཚན་ཉིད་འཆད་པའི་ཚིག་ཟུར་ལའང་ངེས་བརྗོད་མཛད། དེའི་
ལྡོག་ཁྱབ་ཀྱི་མཚན་ཉིད་འཆད་པའི་ཚིག་ཟུར་དུའང་ངེས་བརྗོད་་་
མཛད་པ་ཡིན་པའི་ཕྱིར། དེ་ལྟར་མཛད་པ་ལ་དགོས་པ་ཅི་ཡོད་ཅེ་
ན། སློབ་དཔོན་གྱིས་དེའི་ཕྱོགས་ཆོས་ཀྱི་མཚན་ཉིད་འཆད་པའི་
ཚིག་ཟུར་དུ་ངེས་བརྗོད་མཛད་པ་ཆོས་ཅན། དགོས་པ་ཡོད་དེ།
བྱས་པ་དེ་སྒྲུབ་ཀྱི་མ་གྲུབ་པའི་གཏན་ཚིགས་ཡིན་པའི་གཉེན་པོར་ནི་
རྟོགས་པའི་ཆེད་ཡིན་པའི་ཕྱིར། སློབ་དཔོན་གྱིས་དེའི་རྗེས་ཁྱབ་ཀྱི་
མཚན་ཉིད་འཆད་པའི་ཚིག་ཟུར་དུ་ངེས་བརྗོད་མཛད་པ་ཆོས་ཅན།
དགོས་པ་ཡོད་དེ། བྱས་པ་དེ་སྒྲུབ་ཀྱི་བཟློག་དོན་འགལ་བའི་གཏན་
ཚིགས་ ཡིན་ པའི་ གཉེན་ པོར་ ནི་ རྟོགས་ པའི་ ཆེད་ ཡིན་ པའི་ ཕྱིར།
སློབ་དཔོན་གྱིས་དེའི་ལྡོག་ཁྱབ་ཀྱི་མཚན་ཉིད་འཆད་པའི་ཚིག་ཟུར་དུ་
ངེས་བརྗོད་མཛད་པ་ཆོས་ཅན། དགོས་པ་ཡོད་དེ། བྱས་པ་དེ་
སྒྲུབ་ཀྱི་འཁྲུལ་པ་ཅན་མ་ངེས་པའི་གཏན་ཚིགས་ཀྱི་གཉེན་པོར་ནི་
= 34 གཡས་



རྣམ་འགྲེལ་ལེའུ་དང་པོའི་ཊཱིཀྐ
རྟོགས་པའི་ཆེད་ཡིན་པའི་ཕྱིར། དེ་སྐད་དུ་ཡང༌། རང་འགྲེལ་
ལས། མི་དམིགས་པ་ཐམས་ཅད་ནི་མེད་པར་རྟོགས་པར་བྱེད་པ་མ་
ཡིན་ནོ། །དེའི་ཕྱིར་གཅིག་ལོག་པས་གཞན་ལྡོག་པར་འདོད་པས་ནི་
དེ་གཉིས་རང་བཞིན་འབྲེལ་བ་འགའ་ཞིག་ཀྱང་འདོད་པར་བྱ་དགོས་
སོ། །དེ་ལྟ་མིན་ན་གཏན་ཚིགས་གོ་བར་བྱེད་པ་མ་ཡིན་པར་འགྱུར་
རོ། །གཏན་ཚིགས་ཀྱི་ནི་ཚུལ་གསུམ་ལའང་། །དེ་ཡིས་མ་གྲུབ་བཟློག་
དོན་དང་། །འཁྲུལ་བ་ཅན་གྱི་གཉེན་པོར་ནི། །ངེས་པ་བརྗོད་པར་
མཛད་པ་ཡིན། །འབྲེལ་བ་མེད་པར་ནི་རྗེས་སུ་འགྲོ་བ་དང་ལྡོག་པ་
ངེས་པ་མེད་དེ། དེས་ན་དེ་ཉིད་སྟོན་པར་མཛད་པ་ན་ངེས་པ་
བཤད་པ་ཡིན་ནོ། ། དེ་ལ་རྗེས་སུ་འགྲོ་ངེས་པས་ནི་འགལ་བ་དང༌།
དེའི་ཕྱོགས་དང་མཐུན་པ་རྣམས་བསལ་ལོ། ། ལྡོག་པས་ནི་མ་ངེས་པ་
དང་དེའི་ཕྱོགས་དང་མཐུན་པ་ལྷག་མ་དང་ལྡན་པ་ལ་སོགས་པའོ། །
གཉིས་ཀ་ལ་ཞེས་བྱ་བ་ནི་གཅིག་ལ་གྲུབ་པ་བཀག་པ་ཡིན་ནོ། །རབ་
ཏུ་གྲུབ་པ་ཞེས་སྨོས་པས་ནི་མཐུན་པའི་ཕྱོགས་དང༌། མི་མཐུན་
པའི་ཕྱོགས་དག་ལ་ལྷག་མ་དང་ལྡན་པ་དང་། ཐུན་མོང་མ་ཡིན་
པའི་ཐེ་ཚོམ་ཟ་བ་དག་ཀྱང་ངོ༌། ། ཞེས་གསུངས་སོ། །འགྲེལ་པ་
དེའི་དོན་རྒྱས་པར་བཤད་ན། བྱས་པའི་རྟགས་ཀྱིས་སྒྲ་མི་རྟག་པར་
སྒྲུབ་པའི་ལྡོག་ཁྱབ་འགྲུབ་པ་ལ་བྱས་མི་རྟག་གི་འབྲེལ་བ་ངེས་པ་སྔོན་
དུ་འགྲོ་དགོས་ཏེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཕྱི་
རྒོལ་ཡང་དག་གིས་བྱས་པ་རྟག་པ་ལ་མ་མཐོང་བ་ཙམ་གྱིས། དེ་
སྐོར་གྱི་ལྡོག་ཁྱབ་མི་འགྲུབ་པ་དེའི་ཕྱིར། དུ་བའི་རྟགས་ཀྱིས་དུ་
ལྡན་ལ་ལ་མེ་ཡོད་པར་སྒྲུབ་པའི་ལྡོག་ཁྱབ་ངེས་པ་ལ། མེ་དུའི་་
འབྲེལ་བ་ངེས་པ་སྔོན་དུ་འགྲོ་དགོས་ཏེ། དེ་སྐོར་གྱི་ཕྱི་རྒོལ་གྱིས་དུ་
བ་མེ་མེད་ལ་མ་མཐོང་བ་ཙམ་གྱིས་དེ་སྐོར་གྱི་ལྡོག་ཁྱབ་མི་འགྲུབ་པ་
- 35 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེའི་ཕྱིར། དེ་ལྟ་མ་ཡིན་ན། བྱས་པ་སྒྲ་མི་རྟག་པར་སྒྲུབ་པའི་
རྟགས་ཡང་དག་མ་ཡིན་པར་ཐལ། བྱས་རྟགས་ཀྱིས་དེ་སྒྲུབ་ཀྱི་ལྡོག་
ཁྱབ་མ་གྲུབ་པའི་ཕྱིར། མ་གྲུབ་ན་དེར་ཐལ། དེ་འགྲུབ་པ་ལ་བྱས་
མི་རྟག་གི་འབྲེལ་བ་ངེས་པ་སྔོན་དུ་འགྲོ་མི་དགོས་པའི་ཕྱིར། ཞེས་
པ། གཏན་ཚིགས་གོ་བར་བྱེད་པ་མ་ཡིན་པར་འགྱུར་རོ། །ཞེས་པ་
ཡན་གྱི་རང་འགྲེལ་གྱི་དོན་ཡིན་ཏེ། ཤཱཀྱས། གང་གི་ཕྱིར། དེ་
ལྟར་མ་མཐོང་བ་ཙམ་གྱིས་ལྡོག་པ་མིན་པ་དེའི་ཕྱིར། གཅིག་ལོག་
པས་བསྒྲུབ་པར་བྱ་བ་ལོག་པས། གཞན་ལོག་པར་སྒྲུབ་པ་ལྡོག་པར་
འདོད་པས་ནི་བསྒྲུབ་པར་བྱ་བ་དང་སྒྲུབ་པ་དེ་གཉིས་དེའི་བདག་
ཉིད་དང་། དེ་ལས་བྱུང་བའི་མཚན་ཉིད་ཀྱི་འབྲེལ་བ་འགའ་ཞིག་
ཀྱང་འདོད་པར་བྱེད་དགོས་ཏེ། ལྡོག་པ་ཙམ་འབའ་ཞིག་གིས་ནི་མི་
ཆོག་གོ །དེ་ལྟར་མིན་ཏེ་འབྲེལ་བར་མི་འདོད་གཏན་ཚིགས་གོ་བར་
བྱེད་པ་མ་ཡིན་པར་འགྱུར་ཏེ། ཁྱབ་པ་མ་ངེས་པའི་ཕྱིར་རོ། །ཞེས་
གསུངས་པའི་ཕྱིར། སློབ་དཔོན་ཕྱོགས་གླང་གིས། རྗེས་སུ་འགྲོ་
ལྡོག་གི་ཁྱབ་པ་འཆད་པ་ན། ངེས་པ་འཆད་པའི་རྒྱུ་མཚན་ཡོད་དེ།
རྟགས་ཆོས་ཀྱི་འབྲེལ་བ་མ་ངེས་པར་རྗེས་སུ་འགྲོ་ལྡོག་གི་ཁྱབ་པ་ངེས་
མི་ནུས་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། དེ་ལྟར་ཡང་
ཤཱཀྱས། རྗེས་སུ་འགྲོ་བ་དང་ལྡོག་པ་ངེས་པར་བརྗོད་པར་མཛད་
པས་ནི་དོན་གྱིས་ན་འབྲེལ་བ་ཡང་བསྟན་པ་ཁོ་ན་ཡིན་ཏེ། འདི་
ལྟར་འབྲེལ་བ་མེད་པར་ནི་རྗེས་སུ་འགྲོ་བ་དང་ལྡོག་པ་ངེས་པ་མེད་
དོ། །གཏན་ཚིགས་དེས་ནི་དེའི་བདག་ཉིད་དང་དེ་ལས་བྱུང་བའི་
མཚན་ཉིད་ཀྱི་འབྲེལ་བ་དེ་ཉིད་སྟོན་པར་མཛད་པ་ན་ངེས་པ་བཤད་
པ་ཡིན་ནོ། ། ཞེས་གསུངས། ལོག་རྟོག་གང་དགག་པའི་ཕྱིར་དུ་
ངེས་བརྗོད་མཛད་ཅེ་ན། རྗེས་ཁྱབ་ཀྱི་མཚན་ཉིད་འཆད་པའི་ཚིག་
- 36 -



རྣམ་འགྲེལ་ལེའུ་དང་པོའི་ཊིཀྐ
ཟུར་དུ་ངེས་བརྗོད་མཛད་པ་ཆོས་ཅན། དགོས་པ་ཡོད་དེ། བྱས་
པ་སྒྲ་རྟག་པར་སྒྲུབ་པའི་རྗེས་ཁྱབ་ཡིན་པ་དང་། ངག་སྨྲ། ངག་
སྨྲ་བའི་སྐྱེས་བུ་ཕ་རོལ་པོ་ཀུན་མཁྱེན་དུ་སྒྲུབ་པའི་རྗེས་ཁྱབ་ཡིན་པ་
གཅད་པར་བྱ་བའི་ཆེད་ཡིན་པའི་ཕྱིར། དེ་ལྟར་ཡང༌། ཤཱཀྱས།
ཉེས་པ་གང་ཞིག་གི་གཉེན་པོར་ཚུལ་གང་ཞིག་ངེས་པར་བཤད་ཅེ་ན།
དེ་བསྟན་པའི་ཕྱིར། དེ་ལ་ཞེས་བྱ་བ་ལ་སོགས་པ་སྨོས་སོ། །འགལ་
བ་དང་དེའི་ཕྱོགས་དང་མཐུན་པ་རྣམས་ཞེས་བྱ་བ་ནི་འགལ་བ་་་
རྣམས་དང༌། དེའི་ཕྱོགས་དང་མཐུན་པ་རྣམས་ཏེ། འགལ་བའི་
ཕྱོགས་དང་མཐུན་པ་ནི་གང་དག་མི་མཐུན་པའི་ཕྱོགས་ལ་ཡོད་པར་
ནི་ངེས་ལ། མཐུན་པའི་ཕྱོགས་ལ་མེད་པར་ནི་ཐེ་ཚོམ་ཟ་བའོ། །
ཞེས་གསུངས། ལྡོག་ཁྱབ་ཀྱི་མཚན་ཉིད་འཆད་པའི་ཚིག་ཟུར་དུ་
ངེས་བརྗོད་མཛད་པ་ཆོས་ཅན། དགོས་པ་ཡོད་དེ། གཞལ་བྱ་སྒྲ་
རྟག་པར་སྒྲུབ་པའི་ལྡོག་ཁྱབ་ཡིན་པ་དང༌། ངག་སྨྲ། ངག་སྨྲ་བའི་
སྐྱེས་བུ་ཕ་རོལ་པོ་ཀུན་མཁྱེན་མ་ཡིན་པར་སྒྲུབ་པའི་ལྡོག་ཁྱབ་ཡིན་པ་
གཅད་པར་བྱ་བའི་ཆེད་ཡིན་པའི་ཕྱིར། དེ་ལྟར་ཡང་། ཤཱཀྱས།
ལྡོག་པ་ངེས་པས་ནི་ཞེས་བྱ་བར་སྐབས་དང་སྦྱར་རོ། །མ་ངེས་པ་ཞེས་
བྱ་བ་ནི་ཐུན་མོང་གི་མ་ངེས་པའོ། །དེའི་ཕྱོགས་དང་མཐུན་པ་ནི་མ་
ངེས་པའི་ཕྱོགས་དང་མཐུན་པ་སྟེ། ལྷག་མ་དང་ལྡན་པ་ལ་སོགས་
པའོ། །ཞེས་གསུངས། གཉིས་ཀ་ལ་རབ་ཏུ་གྲུབ་པ་ནི་སྒྲུབ་པ་ཡིན་
ནོ། ། ཞེས་ གཉིས་ ཀ་ ལ་ ཞེས་ སྨོས་ པ་ ཆོས་ ཅན་ དགོས་ པ་ ཡོད་ དེ།
གཞན་དོན་སྐབས་ཀྱི་རྟགས་ཡང་དག་ཡིན་ན་རྗེས་སུ་འགྲོ་ལྡོག་གི་
ཁྱབ་པ་རྒོལ་ཕྱི་རྒོལ་གཉིས་ཀས་ཚད་མས་གྲུབ་པ་དགོས་སོ། ། ཞེས་
ཤེས་པའི་ཆེད་ཡིན་པའི་ཕྱིར། དེ་ལྟར་ཡང་། ཤཱཀྱས། གཉིས་
ཀ་ལ་ཞེས་བྱ་བ་ནི་གཅིག་ལ་གྲུབ་པ་དགག་པ་ཡིན་ནོ་ཞེས་བྱ་བ་ནི་
ཡ 37



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ir rir ici
གཉིས་ཀ་ལ་ཡང་རབ་ཏུ་གྲུབ་པ་ནི་ཞེས་བྱ་བ་འདིས་ནི་རྒོལ་བའམ།
ཕྱི་རྒོལ་བ་གཅིག་ལ་གྲུབ་པ་གང་ཡིན་པ་དེ་བཀག་པ་ཡིན་ནོ་ཞེས་
གསུངས། རབ་ཏུ་གྲུབ་པ་ཞེས་སྨོས་པ་ཆོས་ཅན། དགོས་པ་ཡོད་
དེ། ངག་སྨྲ། ངག་སྨྲ་བའི་སྐྱེས་བུ་ཕ་རོལ་བོ་ཀུན་མཁྱེན་མ་ཡིན་
པར་སྒྲུབ་པའི་ལྡོག་ཁྱབ་ཡིན་པ་དང་། མཉན་བྱ་སྒྲ་རྟག་པར་སྒྲུབ་
པའི་ལྡོག་ཁྱབ་ཡིན་པ་གཅད་པར་བྱ་བའི་ཆེད་ཡིན་པའི་ཕྱིར། དེ་
ལྟར་ཡང༌། ཤཱཀྱས། རབ་ཏུ་གྲུབ་པ་ཞེས་སྨོས་པས་ཏེ། རབ་ཏུ་
གྲུབ་པ་ནི་ཞེས་བྱ་བ་འདིས་ནི། ལྷག་མ་དང་ལྡན་པ་དང་ཐུན་མོང་
མ་ཡིན་པའི་ཐེ་ཚོམ་ཟ་བ་དག་ཀྱང་བཀག་གོ་ཞེས་བྱ་བར་སྦྱར་རོ། །
གང་ལ་ཐེ་ཚོམ་ཟ་བ་དག་ཅེ་ན། མཐུན་པའི་ཕྱོགས་དང་མི་མཐུན་
པའི་ཕྱོགས་དག་ལ་ཞེས་བྱ་བ་སྨོས་ཏེ། ལྷག་མ་དང་ལྡན་པ་ནི་མི་
མཐུན་ཕྱོགས་ལ་ཐེ་ཚོམ་ཟ་བའོ། ། ཐུན་མོང་མིན་པ་ནི་མཐུན་པའི་
ཕྱོགས་དང་མི་མཐུན་པའི་ཕྱོགས་དག་ལའོ། ། དེ་ལྟ་བས་ན་ སློབ་
དཔོན་གྱིས་ཀྱང་ངེས་པ་སྨོས་པའི་ཕྱིར་འབྲེལ་བ་བཞེད་པ་ཁོ་ན་ཡིན་
ནོ། ། ཞེས་ གསུངས། འོ་ ན། ཐར་ ལམ་ གསལ་ བྱེད་ ལས།
འགལ་མ་ངེས་མ་གྲུབ་པའི་གཏན་ཚིགས་གསུམ་པོ་རྟགས་ཡང་དག་
ཡིན་པ་བཟློག་པའི་ཕྱིར་དུ་ཚུལ་གསུམ་གྱི་མཚན་ཉིད་དུ་ངེས་པ་སྨོས་
པར་འདོད་པ་ནི་རྣམ་པར་འཁྱམས་ཏེ། དེ་ལྟ་ན་བྱས་པ། འདུས་
མ་བྱས་ཀྱི་ནམ་མཁའི་སྟེང་ཏུ་བུམ་པ་འགོག་པའི་རྟགས་ཡང་དག་ཏུ་
ཁས་བླངས་པ་ལ་གཉིས་པ་མེད་པར་འགྱུར་རོ། ། ཞེས་གསུངས་པ་
དང་འགལ་ལོ་ཞེ་ན། མི་འགལ་ཏེ། དེའི་དོན་ནི། ཁོ་ན་རེ།
འགལ་མ་ངེས་མ་གྲུབ་པའི་གཏན་ཚིགས་གསུམ་པོ་རྟགས་ཡང་དག་
ཡིན་པ་གཅད་པའི་ཕྱིར་དུ་ཚུལ་གསུམ་སོ་སོའི་མཚན་ཉིད་འཆད་པའི་
ཚིག་ཟུར་དུ་ངེས་བརྗོད་མཛད་པ་ཡིན་ཏེ། སྒྲའི་སྟེང་དུ་འགོད་ཚུལ་
- 38 -



རྣམ་འགྲེལ་ལེའུ་དང་པོའི་ཊིཀྐ
དང་མཐུན་པར་ཡོད་པ་ཉིད་དུ་ཚད་མས་ངེས་པ་དེས། སྒྲ་བྱས་པ་
ཡིན་མིན་ཐེ་ཚོམ་ཟ་བའི་རྒོལ་བའི་ངོར་བྱས་པ་སྒྲ་མི་རྟག་པར་སྒྲུབ་
པའི་ ཕྱོགས་ ཆོས་ ཡིན་ པ་ གཅོད་ ནུས་ པའི་ ཕྱིར་ ཟེར་ ན། འོ་ ན།
སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་
ངེས་པ་དེས། སྒྲ་བྱས་པ་ཡིན་མིན་ཐེ་ཚོམ་ཟ་བའི་རྒོལ་པའི་ངོར།
བྱས་ པ་ དེ་ སྒྲུབ་ ཀྱི་ ཕྱོགས་ ཆོས་ མ་ ཡིན་ པར་ སྒྲུབ་ ནུས་ པར་ ཐལ།
ཁྱོད་རང་གི་རྟགས་དེའི་ཕྱིར། འདོད་ན། བྱས་པ་འདུས་མ་བྱས་
ཀྱི་ནམ་མཁའ་བུམ་པ་མ་ཡིན་པར་སྒྲུབ་པའི་རྟགས་ཡང་དག་ཡིན་
པར་ཐལ། འདོད་པའི་ཕྱིར། ཞེས་པའོ། ། གཉིས་པ་ལ་གཉིས།
སློབ་དཔོན་གྱི་རྗོད་པ་འཁྲུལ་བར་ཐལ་བ་དང༌། མངོན་སུམ་གྱི་
གནོད་པ་བསྟན་པའོ། །དང་པོ་ནི། འཁྲུལ་པ་ཅན་གྱི་གཉེན་པོར་
ནི། ། མི་མཐུན་ཆོས་བརྗོད་གང་ཡིན་པ། ཞེས་སོགས་ཀྱིས་རྟགས་
མི་མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་འགྲུབ་ པར་ སློབ་
དཔོན་ཕྱོགས་གླང་བཞེད་པར་འདོད་པ་ལ་ལུང་འགལ་དྲུག་གི་སྒོ་ནས་
གནོད་པ་སྟོན་པར་བྱེད་དེ། རང་འགྲེལ་ལས། དེ་ལྟ་མ་ཡིན་ཏེ་
འབྲེལ་བ་མེད་པར་མ་མཐོང་བ་ཙམ་གྱིས་ལྡོག་ན་ནི། ཞེས་དང་།
ཤཱཀྱས། དེ་ལྟ་མ་ཡིན་ཏེ། སློབ་དཔོན་བསྒྲུབ་པར་བྱ་བ་དང་།
སྒྲུབ་པ་དག་འབྲེལ་བ་མེད་པར་མ་མཐོང་བ་ཙམ་གྱིས་མི་མཐུན་པའི་
ཕྱོགས་ལས་ལྡོག་པར་བཞེད་ན་ནི། ཞེས་དང༌། བྲམ་ཟེའི་འགྲེལ་
བཤད་ལས། སློབ་དཔོན་འབྲེལ་བ་ཞལ་གྱིས་བཞེས་པར་གྲུབ་པར་
བྱ་བའི་ཕྱིར། ཤེས་པར་བྱེད་པ་གཞན་ཡང་བཤད་པ་ནི། དེ་ལྟ་
མིན་ཏེ། ཞེས་བྱའོ། །འབྲེལ་བ་སྟོན་པར་མཛད་པ་ན་ངེས་པ་་་
བཤད་པ་ཡིན་ནོ། །ཞེས་བཤད་པ་གང་ཡིན་པ་དེ་ལྟར་མ་གྱུར་ན་ཞེས་
བྱ་བའི་ཐ་ཚིག་གོ ། དེའི་ཚེ་ན་འབྲེལ་བ་མེད་པར་ཡང་མ་མཐོང་
- 39 ཡཁ
...... .. .. ...，：
，，་
་
་
， ，་
：
，
*， ，，
༔
，
，
，
，
,
，，，
，-，
，，
-
....，
，，，，，...
，，，，，
，



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བ་ཙམ་གྱིས་ལྡོག་པ་གྲུབ་པ་ཡིན་པར་འགྱུར་རོ། ། བརྗོད་པ་ནི་འབྲེལ་
བ་མེད་ཀྱང་ཞེས་བྱའོ། ། དེ་ལྟ་མིན་པ་དང་ཉེས་པ་གང་ཡོད་པ་དེ་
བཤད་ པ་ནི། འཁྲུལ་བ་ཅན་ གྱི་གཉེན་ པོར་ཞེས་བྱའོ། ། ཞེས་་་་
གསུངས་པའི་ཕྱིར། ལུང་འགལ་དྲུག་ལས། དང་པོ་རིགས་སྒོའི་
ངག་ ཉམས་ པར་ ཐལ་ བ་ ནི། སློབ་ དཔོན་ དབང་ ཕྱུག་ སྡེ་ ན་ རེ།
རྟགས་ཡང་དག་གི་ལྡོག་ཁྱབ་འགྲུབ་པ་རྟགས་ཆོས་ཀྱི་འབྲེལ་བ་ངེས་
པ་ལ་རག་ལས་པ་མི་འཐད་དེ། རྟགས་ མི་མཐུན་ཕྱོགས་ལ་མ་་་
མཐོང་ཙམ་གྱིས་ལྡོག་ཁྱབ་འགྲུབ་པའི་ཕྱིར་ཞེ་ན། ཤེས་བྱ་ཆོས་ཅན།
འཁྲུལ་བ་ཅན་མ་ངེས་པའི་གཏན་ཚིགས་ཀྱི་གཉེན་པོར་ནི་རིགས་སྒོར་
ཆོས་མི་མཐུན་སྦྱོར་གྱི་སྒྲུབ་ངག་བརྗོད་པ་གང་ཡིན་པ་དེ་མི་འཐད་
པར་ཐལ། ཕྱོགས་སྔ་མ་དེའི་ཕྱིར། འདོད་ན། རིགས་སྐོར།
རེ་ཞིག་འགལ་དང་མ་ངེས་པའི་གཉེན་པོར་གཉིས་ཀ་བརྗོད་པ་གང་
ཡིན་པ་དེ་ནི་རིགས་སོ། །ཞེས་པའི་ལུང་ལུང་ཚད་མར་ཁས་བླངས་པ་
དང་འགལ་ལོ། ། ངག་དོན་ནི། ཤེས་བྱ་ཆོས་ཅན། སྒྲ་མི་རྟག་
པར་སྒྲུབ་པའི་ལྡོག་ཁྱབ་ཀྱང་ཡིན། དེ་སྒྲུབ་ཀྱི་མ་ངེས་པའི་གཏན་
ཚིགས་ཀྱང་ཡིན་པའི་གཞི་མཐུན་པ་ཡོད་པ་གཅད་པའི་ཕྱིར་དུ་རིགས་
སྒོར་ཆོས་མི་མཐུན་སྦྱོར་གྱི་སྒྲུབ་ངག་གསུངས་པ་དོན་མེད་པར་ཐལ།
དེ་སྒྲུབ་ཀྱི་རྟགས་མི་མཐུན་ཕྱོགས་ལ་དེསྒྲུབ་ཀྱི་ཕྱི་རྒོལ་གྱིས་མ་མཐོང་
ཙམ་གྱིས་དེ་སྒྲུབ་ཀྱི་ལྡོག་ཁྱབ་འགྲུབ་པའི་ཕྱིར། འདོད་ན། ལུང་
དང་འགལ་ཚུལ་སྔར་ལྟར་རོ། །གལ་ཏེ་ཁོ་ན་རེ། འདོད་པ་ཡིན་ཏེ།
རིགས་སྐོར་དེ་སྨོས་པ་ནི་རྟགས་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་
གྱིས་མ་མཐོང་བ་ཙམ་གོ་བའི་འབྲས་བུ་ཅན་ཡིན་པ་དེ་རྟོགས་པའི་
ཕྱིར་དུ་དེར་དེ་སྨོས་པ་ཡིན་ནོ་ཞེ་ན། ཆོས་ཅན། དེ་མ་ཡིན་པར་
ཐལ། ་ དེར་དེ་མ་སྨོས་ཀྱང་རྟགས་མི་མཐུན་ཕྱོགས་ལ་སྐབས་ཀྱི་ཕྱི་
40 —



རྣམ་འགྲེལ་ལེའུ་དང་པོའི་ཊིཀྐ
རྒོལ་གྱིས་མ་མཐོང་ཙམ་དེ་རྟོགས་པར་འགྱུར་པའི་ཕྱིར། རྩ་བར་
འདོད་ན། རྟགས་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་གྱིས་མེད་
ངེས་སུ་རྟོགས་པའི་ཕྱིར་དུ་རིགས་སྒོར་ཆོས་མི་མཐུན་སྦྱོར་གྱི་སྒྲུབ་
ངག་སྨོས་པ་ཡིན་པའི་ཕྱིར་ཟེར་ན། ཆོས་ཅན། དེ་མ་ཡིན་པར་
ཐལ། རྟགས་མི་མཐུན་ཕྱོགས་ལ་མེད་ཅེས་བྱ་བའི་ཆོས་མི་མཐུན་
སྦྱོར་གྱི་སྒྲུབ་ངག་གི་ཚིག་ལ་བརྟེན་ནས་ཀྱང་རྟགས་མི་མཐུན་ཕྱོགས་
ལ་མེད་པ་དེ་ཁོ་ན་རྟོགས་པ་མ་ཡིན་པའི་ཕྱིར། མ་གྲུབ་ན་ སོང་།
དེར་ཐལ། གལ་ཏེ་ཆོས་མི་མཐུན་སྦྱོར་གྱི་སྒྲུབ་ངག་བརྗོད་པའི་ཚེ།
དེ་ལ་བརྟེན་ནས་རྟགས་མི་མཐུན་ཕྱོགས་ལ་མེད་ཅེས་བྱ་པར་རྟོགས་
ན། དེ་འདྲའི་སྒྲུབ་ངག་གིས་རྟགས་མི་མཐུན་ཕྱོགས་ལ་ཇི་ལྟར་མེད་
པའི་རིགས་པ་རྟགས་ཆོས་ཀྱི་འབྲེལ་བ་དེ་བརྗོད་དགོས་ན་ཡང་མ་
བརྗོད་པའི་ཕྱིར། རྟགས་ཁས། ལུང་འགལ་གཉིས་པ་ནི། གལ་
ཏེ་རྟགས་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་གྱིས་མ་མཐོང་བ་ཙམ་
གྱིས་ལྡོག་ཁྱབ་འགྲུབ་པར་འགྱུར་ན། ཅི་སྟེ་ཟོས་པའི་ཤིང་ཐོག་དང་
གཟུགས་སྨུག་པོར་མཚུངས་པ་དེ། མ་ཟོས་པའི་གཟུགས་སྨུག་པོ་
ཅན་གྱི་ཤིང་ཐོག་ལྷག་མ་རྣམས་རོ་མངར་ཅན་དུ་སྒྲུབ་པའི་ལྷག་ལྡན་
འཁྲུལ་པ་ཅན་གང་ཡིན་པ་དེ་མ་ཡིན་པར་ཐལ། རྩ་བའི་རྟགས་
དེའི་ཕྱིར། འདོད་ན། ཅི་སྟེ་གཟུགས་ལ་སོགས་པ་མཚུངས་པས་
རོ་ལ་སོགས་པ་གདོན་མི་ཟ་བར་མཚུངས་པ་དེ་ནི་རིགས་པ་མིན་ནོ། །
ཞེས་ པའི་ལུང་ལུང་ཚད་མར་ཁས་བླངས་པ་དང་འགལ་ལོ། ། ལུང་
འགལ་གསུམ་པ་ནི། རིགས་པ་ཅན་པས་ལྡོག་ཁྱབ་རྐྱང་བ་ཅན་གྱི་
རྟགས་ཡང་དག་ཏུ་འདོད་པའི་སྲོག་ལྡན་གྱི་ལུས་སུ་ཚད་མས་དམིགས་
པ་ཡང་ཆོས་ཅན། གསོན་ལུས་གང་ཟག་གི་བདག་བཅས་སུ་སྒྲུབ་
པའི་གཏན་ཚིགས་ཡང་དག་ཏུ་འགྱུར་བར་ཐལ། དེ་སྒྲུབ་ཀྱི་ཕྱོགས་
མ། 41 ཁ



རྗེ་སྨོན་ལམ་དཔལ་བའི་རྣམ་འ གྲེལ་ཊཱིཀྐ
ཆོས་གང་ཞིག དེ་སྒྲུབ་ཀྱི་ལྡོག་ཁྱབ་ཡིན་པའི་ཕྱིར། ཕྱི་མ་དངོས།
འདོད་ན། ལྷག་མ་ལྔ་པོ་དག་ནི། གཏན་ཚིགས་སམ་འགལ་བ་
ཉིད་དུ་མ་ངེས་ཏེ། ཐེ་ཚོམ་གྱི་རྒྱུའོ། །ཞེས་པའི་ལུང་ལུང་ཚད་མར་
ཁས་བླངས་པ་དང་འགལ་ལོ། ། ལུང་འགལ་ བཞི་པ་ནི། ཕྱོགས་
ཆོས་ལ་ཐེ་ཚོམ་ཟ་ན། ཕྱོགས་ཆོས་མ་གྲུབ་དགོས་པ་དང༌། ལྡོག་
ཁྱབ་ལ་ཐེ་ཚོམ་ཟ་ན་ལྡོག་ཁྱབ་མ་གྲུབ་དགོས་པ་གཉིས་དཔེ་དོན་དུ་
སྦྱར་ནས་བརྗོད་པར་བྱ་བ་མ་ཡིན་པར་ཐལ། རྩ་བའི་རྟགས་དེའི་
ཕྱིར། འདོད་ན། ཕྱོགས་ཆོས་ཀྱི་ཆོས་ནི་རྒོལ་བ་དང་ཕྱི་རྒོལ་བ་
གཉིས་ཀ་ལ་ངེས་པར་གཟུང་ངོ༌། །དེ་བཞིན་དུ་མི་མཐུན་པའི་ཕྱོགས་
ལ་ཡོད་པ་དང་། མེད་པ་ལ་སོགས་པ་དག་ལ་ཡང་ཅིའི་རིགས་པར་
བརྗོད་པར་བྱའོ། །ཞེས་པའི་ལུང་ལུང་ཚད་མར་ཁས་བླངས་པ་དང་
འགལ་ལོ། །ལུང་འགལ་ལྔ་པ་ནི། ཁྱད་པར་མཉན་བྱ་དེ་སྒྲ་རྟག་མི་
རྟག་གཉིས་ཀ་རྣམ་པར་གཅོད་པ་ཡི་གཏན་ཚིགས་ཡང་དག་དུ་འགྱུར་
བར་ཐལ། རྟགས་མི་མཐུན་ཕྱོགས་ལ་མ་མཐོང་ཙམ་གྱིས་ལྡོག་ཁྱབ་
འགྲུབ་པའི་ཕྱིར། འདོད་ན། ཀུན་ལས་བཏུས་ཀྱི་རང་འགྲེལ་
ལས་ཁྱད་པར་ནི་རྣམ་པར་གཅོད་པའི་གཏན་ཚིགས་མ་ཡིན་ནོ། །
ཞེས་དང༌། ཕྱོགས་ཆོས་འཁོར་ལོ་ལས། དབུས་ན་ཐུན་མོང་མིན་
པའོ། །ཞེས་པའི་ལུང་ལུང་ཚད་མར་ཁས་བླངས་པ་དང་འགལ་ལོ། །
ཁོ་ན་རེ། མཉན་བྱ་དེ་སྒྲ་རྟག་མི་རྟག་གཉིས་ཀར་སྒྲུབ་པའི་རྟགས་ཡང་
དག་མིན་ཏེ། དེ་ཡིན་པ་ལ་རྟག་མི་རྟག་དངོས་འགལ་དུ་ངེས་པའི་
ཚད་མ་གཞན་གྱིས་གནོད་པའི་ཕྱིར་ཞེ་ན། ད་ནི་རྟགས་མི་མཐུན་
ཕྱོགས་ལ་སྐབས་ཀྱི་ཕྱི་རྒོལ་གྱིས་མ་མཐོང་ཙམ་ལས་རྟགས་མི་མཐུན་
ཕྱོགས་ ལ་ མེད་ ངེས་ ཀྱི་ ལྡོག་ ཁྱབ་ འགྲུབ་ པ་ དེ་ མ་ ཡིན་ པར་ ཐལ།
མཉན་བྱ་སྒྲ་རྟག་མི་རྟག་གཉིས་ཀར་སྒྲུབ་པའི་རྟགས་ཡང་དག་ཡིན་
-- 42 -



རྣམ་འགྲེལ་ལེའུ་དང་པོའི་ཊིཀྐ
པ་ལ། རྟག་མི་རྟག་དངོས་འགལ་དུ་ངེས་པའི་ཚད་མས་གནོད་པ་
དེ་བཞིན་དུ་ནི། རྟགས་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་གྱིས་
མ་མཐོང་ཙམ་གྱི་ལྡོག་ཁྱབ་འགྲུབ་པ་གཞན་ལ་ཡང་ཚད་མ་གཞན་
གྱིས་གནོད་པ་སྲིད་པའི་ཕྱིར། ལུང་འགལ་དྲུག་པ་ནི། རེག་བྱ་
བཏང་སྙོམས་པ་བྱེ་བྲག་པའི་དབང་བོའི་མངོན་སུམ་གྱིས་མ་མཐོང་པ་
དེ། མཐོང་བའི་རྫས་ས་ཆུ་མེ་གསུམ་ལ་གྲང་མིན་དྲོ་མིན་གྱི་རེག་བྱ་
བཏང་སྙོམས་ པ་མི་ལྡན་པར་ སྒྲུབ་པའི་ལྡོག་ཁྱབ་འཁྲུལ་པ་མེད་པ་
ཅན་ ཡིན་ པར་ ཐལ། རྩ་ བའི་ རྟགས་ དེའི་ ཕྱིར། འདོད་ ན།
སློབ་དཔོན་གྱིས། རླུང་གི་རབ་བྱེད་ལས། གལ་ཏེ་མ་མཐོང་ཙམ་
གྱིས་མཐོང་བ་དག་ལ་འགོག་པར་བྱེད་ན། དེ་ཡང་རིགས་པ་མིན་
ནོ་ཞེས་དང༌། ཀུན་བཏུས་རྣམ་ངེས་སུ་དྲངས་པ་ལས་ཀྱང༌། གང་
ཡང་གལ་ཏེ་མ་མཐོང་ཙམ་གྱིས་མི་སྣང་བ་དག་ལ་འགོག་པར་བྱེད་ན་
དེ་ཡང་རིགས་པ་མིན་ནོ། །ཞེས་པའི་ལུང་དང་འགལ་ལོ། ། དེ་ལྟར་
ཡང་། ཐར་ལམ་གསལ་བྱེད་ལས། དེས་ན་རླུང་གི་རབ་བྱེད་ཀྱི་
དོན་འདིར་བཤད་པ་མཐོང་བ་ལ། ཞེས་པས། སྣང་དུ་རུང་མི་
རུང་གི་ཆོས་གསུམ་པོ་ཙམ་ལ་མ་མཐོང་བས་མེད་པར་སྒྲུབ་པ་འགོག་
པར་མཛད་ལ། ཀུན་ལས་བཏུས་ཀྱིས་ སྣང་མ་རུང་ལ་བྱེ་བྲག་ཏུ་
དགག་པ་མཛད་དོ། ། ཞེས་དང་། བྱེ་བྲག་པས་མཐའ་གཞན་
འགོག་པའི་རིགས་པས་རེག་བྱ་བཏང་སྙོམས་པ་འབྱུང་བའི་ཡོན་ཏན་
དང༌། དེ་ཡང་རླུང་ལ་བརྟེན་པར་སྒྲུབ་འདོད་ནས་ཆོས་ཅན་གསུམ་
ལ་བརྟེན་པ་འགོག་པའི་ཆེད་དུ་བཀོད་པ་ཡིན་ནོ་ཞེས་གསུངས།
གཉིས་པ་མངོན་སུམ་གྱི་གནོད་པ་བསྟན་པ་ནི། སྐྱུ་རུ་ར་ཆོས་
ཅན། ཁྱོད་ལག་མཐིལ་གྱི་སྐྱུ་རུ་ར་མངར་ཁྱད་པར་ཅན་དུ་སྒྲུབ་
པའི་ལྡོག་ཁྱབ་ཡིན་པར་ཐལ། ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་
- 43 ས་
ནཟ་
འོན
ཟ
་
་་འོནh +
+
++****༈
༈ 44
སི་
***
*#
# ++444༣, **



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྐབས་ཀྱི་ཕྱི་རྒོལ་གྱིས་ཚད་མས་མ་མཐོང་ཙམ་ཡིན་པའི་ཕྱིར། ཁྱབ་
པ་ཁས། འདོད་ན། སྐྱུ་རུ་རའི་རྫས་དེ་ལ་གཅིག་རོ་མངར་ཁྱད་
པར་ཅན་དུ་མཐོང་བས་དེའི་རྫས་གཞན་ཡང་རོ་མངར་ཁྱད་པར་ཅན་
དེ་ཡོད་པར་ངེས་པར་རིགས་པ་མ་ཡིན་པར་ཐལ། ཡུལ་ཞིང་ས་
བཟང་ངན་དང་ལ་སོགས་པ་འོ་མས་སྐྱུ་རུ་རའི་ཞིང་བརྒྱུས་མ་བཅུས་
ལ་སོགས་པའི་ཁྱད་པར་ལས་སྐྱུ་རུ་རའི་རྗེས་ལ་རོ་མངར་སྐྱུར་དང་
ནུས་པ་ཆེ་ཆུང་ ཐ་དད་དུ་མ་ལྕེ་ཤེས་མངོན་སུམ་ལ་ སྣང་བའི་ཕྱིར།
གསུམ་པ་ནི། རྟགས་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་གྱིས་མ་
དམིགས་པ་གང་ཡིན་པ་དེ་ཁོ་ན་གཏན་ཚིགས་མི་མཐུན་ཕྱོགས་ལ་
མེད་པའི་སྒྲུབ་བྱེད་ཡིན་ནམ་ཅི་སྟེ་མ་ཡིན་པར་ཐལ། གསོན་ལུས་
ལ་གང་ཟག་གི་བདག་དང་། ས་ལ་ཤེས་པ་ཡོད་པ་དང་སོགས་པ་འོ་
མའི་དུས་ན་ཞོ་རྣམས་སྐབས་ཀྱི་ཕྱི་རྒོལ་གྱིས་མ་དམིགས་པས་དེ་་་
རྣམས་ མེད་པར་ རབ་ ཏུ་ སྒྲུབ་ ནུས་ པ་ མིན་ པའི་ ཕྱིར། དེ་ ཡང་།
བདག ། མེད་པ་རབ་སྒྲུབ་བྱེད་མིན་པའི། ། མ་དམིགས་གང་
ཡིན་དེ་ཁོ་ན། །གཏན་ཚིགས་མེད་སྒྲུབ་ཡིན་ནམ་ཅི། །ཞེས་སྦྲེལ་བས་
བྱེ་བྲག་པ་ལ་ཁས་བླངས་ནང་འགལ་སྟོན་ཏེ། གསོན་ལུས་གང་ཟག་
གི་བདག་བཅས་སུ་སྒྲུབ་པའི་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་
གྱིས་མ་མཐོང་བས། དེ་སྒྲུབ་ཀྱི་ལྡོག་ཁྱབ་འགྲུབ་པ་མ་ཡིན་པར་
ཐལ། གསོན་ལུས་ལ་གང་ཟག་གི་བདག་ཚད་མས་མ་དམིགས་ན།
དེ་ལ་གང་ཟག་གི་བདག་མེད་པས་མ་ཁྱབ་པའི་ཕྱིར། རྟགས་ཁས་
བླངས་ཏེ། བྱེ་བྲག་པས་གསོན་ལུས་གང་ཟག་གི་བདག་བཅས་སུ་
ཁས་བླངས་པ་ལ། སངས་རྒྱས་པས་དེ་ལ་གང་ཟག་གི་བདག་མེད་
པར་ཐལ། དེ་ལ་དེ་ཚད་མས་མ་དམིགས་པའི་ཕྱིར། ཞེས་སྨྲས་པ་
ལ། བྱེ་བྲག་པས་མ་ཁྱབ་སྟེ། གང་ཟག་གི་བདག་དེ་གཞི་གང་གི་
ག 44 -



རྣམ་འགྲེལ་ལེའུ་དང་པོའི་ཊིཀྐ
སྟེང་དུ་ཡང་མཐོང་རུང་མིན་པའི་ཕྱིར། རྩ་བའི་ག༤.ལ་བ་ཡང་ཁས་
བླངས་ཏེ། བྱེ་བྲག་པས་སྲོག་ལྡན་གྱི་ལུས་སུ་ཚད་མས་དམིགས་པ་
དེ། གསོན་ལུས་གང་ཟག་གི་བདག་བཅས་སུ་སྒྲུབ་པའི་རྟགས་ཡང་
དག་ཏུ་ཁས་བླངས་པ་ལ། སངས་རྒྱས་པས་དེ་མི་འ ཐད་པར་ཐལ།
དེ་དེ་སྒྲུབ་ཀྱི་ལྡོག་ཁྱབ་མ་ཡིན་པའི་ཕྱིར། བྱས་པ་ལ་བྱེ་བྲག་པས།
དེ་ཆོས་ཅན། དེ་སྒྲུབ་ཀྱི་ལྡོག་ཁྱབ་ཡིན་པར་ཐལ། དེ་སྒྲུབ་ཀྱི་མི་
མཐུན་ཕྱོགས་ལ་སྐབས་ཀྱི་ཕྱི་རྒོལ་གྱིས་མ་མཐོང་ཙམ་ཡིན་པའི་ཕྱིར།
ཞེས་སྨྲས་པའི་ཕྱིར། ས་ལ་ཤེས་ཡོད། མེད་པར་རབ་སྒྲུབ་ཅེས་
སོགས་ སྦྲེལ་ བས། རྒྱང་ པན་ ལ་ ཁས་ བླངས་ནང་འགལ་ སྟོན་ཏེ།
ངག་སྨྲ་བའི་ལྷས་བྱིན་ཀུན་མཁྱེན་མ་ཡིན་པར་སྒྲུབ་པའི་མི་མཐུན་
ཕྱོགས་ལ་སྐབས་ཀྱི་ཕྱི་རྒོལ་གྱིས་མ་མཐོང་ཙམ་གྱིས་དེ་སྒྲུབ་ཀྱི་ལྡོག་
ཁྱབ་པ་མ་ཡིན་པར་ཐལ། ས་ལ་ཤེས་པ་ཚད་མས་མ་དམིགས་ན།
ས་ལ་ཤེས་པ་མེད་པས་མ་ཁྱབ་པའི་ཕྱིར། རྟགས་ཁས་བླངས་དེ་
རྒྱང་པན་གྱིས་ས་ལ་ཤེས་པ་ཡོད་པར་ཁས་བླངས་པ་ལ། སངས་
རྒྱས་པས། ས་ལ་ཤེས་པ་མེད་པར་ཐལ། དེ་ལ་དེ་ཚད་མས་མ་
དམིགས་པའི་ཕྱིར། བྱས་པ་ལ། རྒྱང་པན་གྱིས། ཁྱོད་ཀྱི་དེ་ལ་
མ་ཁྱབ་སྟེ། ས་ལ་ཤེས་པ་མངོན་པར་མི་གསལ་བའི་ཚུལ་གྱིས་ཡོད་
པའི་ཕྱིར། ཞེས་སྨྲ་བའི་ཕྱིར། རྩ་བར་འདོད་མི་ནུས་པའི་ཚུལ་
སྔར་དང་འདྲ། ། སོགས། མེད་པར་རབ་སྒྲུབ་བྱེད་མི་ནུས་པའི་
ཞེས་ སོགས་ སྤྲེལ་ བས། གྲངས་ ཅན་ པ་ ལ་ ནང་ འགལ་ སྟོན་ ཏེ།
ཤེས་བྱ་ཆོས་ཅན། མིག་སོགས་གཞན་དོན་བྱེད་པར་སྒྲུབ་པའི་མི་
མཐུན་ཕྱོགས་ལ་སྐབས་ཀྱི་ཕྱི་རྒོལ་གྱིས་མ་མཐོང་ཙམ་གྱིས་དེ་སྒྲུབ་ཀྱི་
ལྡོག་ཁྱབ་འགྲུབ་པ་མ་ཡིན་པར་ཐལ། འོ་མའི་དུས་ན་ཞོ་ཚད་མས་
མ་ དམིགས་ ན། དེའི་ དུས་ ན་ ཞོ་ མེད་ པས་ མ་ ཁྱབ་ པའི་ ཕྱིར།
= 45 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟགས་གསལ་ཁས་བླངས་ཚུལ་སྔ་མ་གཉིས་དང་འདྲའོ། །
གཉིས་པ་བཀག་པས་གྲུབ་པའི་དོན་ལ་ གསུམ། ཁྱབ་པ་་་་
འགྲུབ་པ་རྟགས་མི་མཐུན་ཕྱོགས་མཐའ་དག་ལ་མེད་པར་ངེས་པ་ལ་
ལྟོས་པར་གྲུབ་པ་དང་། དེ་ལ་ལྟོས་ཀྱང་མི་མཐུན་ཕྱོགས་མཐའ་
དག་གྲུབ་མི་དགོས་པ། ཐོག་མར་དེ་སྒྲུབ་རྟགས་གཉིས་ལ་བསྟན་
པས་གྲུབ་པའི་དོན་ནོ། ། དང་པོ་ལ་གཉིས། ཁྱབ་པ་འབྲེལ་བ་ལ་
ལྟོས་པར་གྲུབ། མི་ལྟོས་ན་ཧ་ཅང་ཐལ་བའོ། །དང་པོ་ནི། བྱས་
པ་དེར་རང་གྲུབ་ཙམ་ནས་མི་རྟག་པ་དང་བདག་གཅིག་ ཏུ་འབྲེལ་
བའི་རྒྱུ་མཚན་གྱིས་མི་རྟག་པའི་ངོ་བོ་ཉིད་ལོག་པ་ན་བྱས་པའི་ངོ་བོ་
ལྡོག་པར་འགྱུར་བ་ཡིན་ཏེ། དེ་ཡིན་པའམ། བྱས་པ་དེ་སྒྲུབ་ཀྱི་མི་
མཐུན་ཕྱོགས་ལ་སྐབས་ཀྱི་ཕྱི་རྒོལ་གྱི་ཚད་མས་མ་རྟོགས་པ་ཙམ་གྱིས་
དེ་སྒྲུབ་ཀྱི་ལྡོག་ཁྱབ་འགྲུབ་པ་གང་རུང་གང་ཞིག ཕྱི་མ་གོང་དུ་
བཀག་ཟིན་པ་དེའི་ཕྱིར། འམ་ཞེས་པའི་སྒྲས་རྒྱུ་མེ་ལོག་པ་ཡིས་ནི་
འབྲས་བུ་དུ་བ་ལྡོག་པའི་ལྡོག་ཁྱབ་འཁྲུལ་པ་མེད་པ་ཡིན་ཏེ། དེ་
ཡིན་པའམ། དུ་བ་དེ་སྒྲུབ་ཀྱི་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་
གྱིས་ཚད་མས་མ་རྟོགས་ཙམ་གྱིས། དེ་སྒྲུབ་ཀྱི་ལྡོག་ཁྱབ་འགྲུབ་པ་
གང༌ རུང༌ གང༌ ཞིག ཕྱི་ མ་ གོང༌ དུ་ བཀག་ ཟིན་ པ་ དེའི་ ཕྱིར།
གཉིས་པ་ནི། ཁོ་ན་རེ། བྱས་པའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་
འགྲུབ་པ་བྱས་པ་མི་རྟག་པ་ལ་བདག་གཅིག་ཏུ་འབྲེལ་བ་ལ་རག་ལས་
པ་མ་ཡིན་པར་ཐལ། བྱས་པ་མི་རྟག་པ་ལ་མ་འབྲེལ་པའི་ཕྱིར་ཞེ་ན།
གཅིག་མི་རྟག་པ་ལོག་པས་ཇི་ལྟར་གཞན་བྱས་པ་ནི་ལྡོག་པར་འགྱུར་
བ་མ་ཡིན་པར་ཐལ། བྱས་པ་མི་རྟག་པ་ལ་འབྲེལ་བ་དེ་ལྟར་མ་ཡིན་
པའི་ཕྱིར། དཔེར་ན། མི་འགའ་ཞིག་ལ་རྟ་མི་བདོག་ཅེས་ཏེ།
ཕྱུགས་ཀྱང་བདོག་པ་མིན་ནམ་ཅི་སྟེ། རྟ་མེད་ན་ཕྱུགས་ཀྱང་མེད་
- 46 ཨང་
D]



རྣམ་འགྲེལ་ལེའུ་དང་པོའི་ཊིཀྐ
པས་མ་ཁྱབ་པ་བཞིན་ནོ། །ངག་དོན་ནི། ཕྱུགས་ཆོས་ཅན། ཁྱོད་
གཞི་འགར་རྟ་ཡོད་པར་སྒྲུབ་པའི་ལྡོག་ཁྱབ་མིན་ཏེ། ཁྱོད་རྟ་ལ་མ་
འབྲེལ་པའི་ཕྱིར། ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་རྗེས་ཁྱབ་འགྲུབ་པ། བྱས་པ་མི་རྟག་པ་ལ་བདག་གཅིག་ ཏུ་
འབྲེལ་བ་ལ་རག་ལས་པ་དེ་མ་ཡིན་པར་ཐལ། བྱས་པ་མི་རྟག་པ་ལ་
མ་འབྲེལ་པའི་ཕྱིར་ཞེ་ན། ཧ་ཅང་ཐལ་བ་སྟོན་པ་ནི། བྱས་པ་མི་
རྟག་པ་ལ་མ་འབྲེལ་ན་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་
ཁྱབ་མི་འགྲུབ་པ་དེ་བཞིན་དུ་གཅིག་བྱས་པ་གཅིག་ཉེ་བའི་ཕྱིར་ཇི་
ལྟར་གཞན་མི་རྟག་པ་ནི་ཉེ་བར་འགྱུར་བ་མིན་པར་ཐལ། བྱས་པ་
མི་རྟག་པ་ལ་འབྲེལ་བ་དེ་ལྟ་མ་ཡིན་པའི་ཕྱིར། དཔེར་ན། མི་
འགའ་ཞིག་ལ་ཕྱུགས་ནི་བདོག་ཅི་སྟེ། དེ་བཞིན་དུ་རྟ་ཡང་བདོག་
གམ་ ཅི་སྟེ། ཕྱུགས་ ཡོད་ན་རྟ་ཡོད་པས་མ་ཁྱབ་ པ་བཞིན་ནོ། །
གཉིས་པ་ལ་གཉིས། དངོས་དང་། འབྲེལ་བ་སྟོན་པའི་གདུལ་བྱ་
ངོས་གཟུང་བའོ། །
དང་པོ་ནི། རང་རེས། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ལྡོག་ཁྱབ་འགྲུབ་པ་བྱས་པ་མི་རྟག་པ་ལ་འབྲེལ་བ་ལ་རག་
ལས་བྱས་པ་ལ་ཁོ་ན་རེ། བྱས་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་་
འགྲུབ་པ་དེའི་རྟགས་ཀྱིས་དེ་སྒྲུབ་ཀྱི་ལྡོག་གཞི་མི་མཐུན་ཕྱོགས་མཐའ་
དག་ངེས་པ་ལ་ལྟོས་པར་ཐལ། དམ་བཅའ་དེའི་ཕྱིར་ཞེ་ན། མ་
ཁྱབ་ཅེས་སྟོན་པ་ལ། འདི་གསུངས། ཤེས་བྱ་ཆོས་ཅན། བྱས་
རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འགྲུབ་པ་འདི་ལ་ངེས་པར་དེ་སྒྲུབ་ཀྱི་
ལྡོག་གཞི་ཆོས་མི་མཐུན་དཔེ་མཐའ་དག་སྐབས་ཀྱི་ཕྱི་རྒོལ་གྱིས་ཚད་
མས་ངེས་པ་ལ་ལྟོས་དགོས་པར་མི་འདོད་དེ། དེའི་རྟགས་ཀྱིས་དེ་
སྒྲུབ་ཀྱི་མི་མཐུན་ཕྱོགས་མཐའ་དག་སྐབས་ཀྱི་ཕྱི་རྒོལ་གྱིས་ཚད་མས་
ཁ 47 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མ་ངེས་ཀྱང༌། དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱའི་ཆོས་དེ་དག་
མེད་ནའང་། དེའི་རྟགས་ཀྱིས་དེ་སྒྲུབ་ཀྱི་རྟགས་དེ་མེད་པས་ཁྱབ་
ཅེས་བྱས་མི་རྟག་གི་འབྲེལ་བ་དཔེའི་སྟེང་དུ་བརྗོད་པ་ལས་ཀྱང་དེའི་
རྟགས་ཀྱིས་དེ་སྒྲུབ་ཀྱི་ལྡོག་ ཁྱབ་ རྟོགས་ནུས་པའི་ ཕྱིར་ཏེ། དེའི་
རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ཚད་མས་ངེས་པ་བྱས་མི་རྟག་གི་
འབྲེལ་བ་ཚད་མས་ངེས་པ་ལ་རག་ལས་པར་བསྟན་ཟིན་པ་དེའི་ཕྱིར།
གཉིས་པ་ལ། འབྲེལ་བ་རང་ཉིད་ཤེས་པའི་ཡན་ལག་ཏུ་བསྟན་པ་
དང༌། རང་ཉིད་ཤེས་ཟིན་མ་བརྗོད་ཀྱང་ཁྱབ་པ་གཉིས་ལ་དྲན་པ་
སྐྱེད་པའི་ཡན་ལག་ཏུ་བསྟན་པ་གཉིས། དང་པོ་ནི། གང་ལས་
འཕྲོས་ན། དེ་དག་མེད་ནའང་དེ་མེད་ཅེས་ཞེས་པར། བྱས་མི་
རྟག་གི་འབྲེལ་བ་དཔེའི་སྟེང་དུ་བསྟན་པས། བྱས་རྟགས་ཀྱིས་དེ་
སྒྲུབ་ཀྱི་ལྡོག་ཁྱབ་རྟོགས་ནུས་པ་དང༌། མེ་དུའི་འབྲེལ་བ་དཔེའི་
སྟེང་དུ་བསྟན་པས་དུ་བའི་རྟགས་ཀྱིས་དེ་སྒྲུབ་ཀྱིས་ལྡོག་ཁྱབ་རྟོགས་
ནུས། བྱས་པ་ལ་ཁོ་ན་རེ། དེ་ལྟར་ནུས་ན། འབྲེལ་བ་དེ་གཉིས་
གང་ཟག་གང་ལ། དཔེ་གང་གི་སྟེང་དུ་དགོས་པ་ཅིའི་ཕྱིར་དུ་སྟོན་
ཟེར་ན། བྱས་མི་རྟག་གི་འབྲེལ་བ་སྔར་མི་ཤེས་པའི་གང་ཟག་དེས།
བྱས་མི་རྟག་གི་འབྲེལ་བ་ཤེས་པར་བྱ་བའི་ཕྱིར་དུ། ཁོའི་ངོར་བྱས་
མི་རྟག་གི་འབྲེལ་བ་མཐུན་དཔེ་བུམ་ པའི་ སྟེང་དང་། མེ་དུའི་་་
འབྲེལ་བ་སྔར་མི་ཤེས་པའི་གང་ཟག་དེས། དེའི་འབྲེལ་བ་ཤེས་པར་
བྱ་བའི་ཕྱིར་དུ་ཁོའི་ངོར། དེའི་འབྲེལ་བ་མཐུན་དཔེ་ཚང་མང་གི་
སྟེང་དུ་བསྟན་དགོས་སོ། ། ཞེས་སྟོན་པ་ལ། དཔེ་ལ་ཞེས་ སོགས་
གསུངས། གང་ཟག་དེའི་ངོར་དེ་ལྟར་བརྗོད་དགོས་མོད། བྱས་
རྟགས་ཀྱིས་དེ་སྒྲུབ་ཀྱི་ཕྱོགས་ཆོས་མི་ཤེས། བྱས་མི་རྟག་གི་འབྲེལ་
བ་ ཚད་ མས་ ཤེས་ ཟིན་ མ་ བརྗོད་ པའི་ གང་ ཟག་ དེའི་ ངོར་ ཡང༌།
— 48 -



རྣམ་འགྲེལ་ལེའུ་དང་པོའི་ཊིཀྐ
བྱས་མི་རྟག་གི་འབྲེལ་བ་བརྗོད་དགོས་སམ་ཞེ་ན། མི་དགོས་ཞེས་
སྟོན་པ་ལ། མཁས་པ་ཞེས་སོགས་གསུངས། གཉིས་པ་ནི། ཁོ་
ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་
དག་འགོད་པ་སྐབས་སུ་བབས་པའི་གང་ཟག་དེའི་ངོར། བྱས་མི་
རྟག་གི་འབྲེལ་བ་བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་ཡང་དག་གིས་
བསྟན་མི་དགོས་པར་ཐལ། བྱས་མི་རྟག་གི་འབྲེལ་བ་སྔར་མི་ཤེས་
པ་ཤེས་པར་བྱ་བའི་ཕྱིར་དུ། དེའི་འབྲེལ་པ་བསྟན་དགོས་པ་གང་
ཞིག དེ་འདྲའི་གང་ཟག་དེས་བྱས་མི་རྟག་གི་འབྲེལ་བ་ཚད་མས་
ཤེས་ཟིན་མ་བརྗེད་པའི་ཕྱིར་ཞེ་ན། མ་ཁྱབ་སྟེ། དེ་འདྲའི་གང་
ཟག་དེས་དེ་འདྲའི་འབྲེལ་བ་ཤེས་ཟིན་མ་བརྗེད་ན་ཡང་དེའི་རྒྱུད་ལ་
དེའི་རྟགས་ཀྱིས་དེ་སྒྲུབ་ཀྱི་ཁྱབ་གཉིས་དྲན་པའི་དྲན་ཤེས་བསྐྱེད་པར་
བྱ་བའི་ཕྱིར་དུ་བྱས་མི་རྟག་གི་འབྲེལ་བ། བྱས་རྟགས་ཀྱིས་དེ་སྒྲུབ་
ཀྱི་སྒྲུབ་ངག་གིས་སྟོན་དགོས་པའི་ཕྱིར། འོ་ན། ཁོའི་རྒྱུད་ལ་བྱས་
རྟགས་ཀྱིས་དེ་སྒྲུབ་ཀྱི་ཁྱབ་པའི་ཚུལ་གཉིས་དྲན་པའི་དྲན་ཤེས་སྐྱེ་
བའི་ཕྱིར་དུ་བྱས་རྟགས་ཀྱིས་དེ་སྒྲུབ་ཀྱི་ཆོས་མི་མཐུན་སྦྱོར་གྱི་སྒྲུབ་
ངག་དང༌། དེ་སྐོར་ གྱི་ཆོས་མཐུན་སྦྱོར་གྱི་སྒྲུབ་ངག་ཡང་དག་་་
གཉིས་ཀ་འགོད་དགོས་སམ་ཞེ་ན། དེ་མི་དགོས་པའི་རྒྱུ་མཚན་སྟོན་
པ་ལ། དེ་ཉིད་ཅེས་སོགས་གསུངས། བྱས་པ་མི་རྟག་པ་དེའི་ངོ་
བོར་སྔར་མི་ཤེས་པའི་གང་ཟག་དེ་དག་ཆོས་ཅན། ཁྱོད་ལ་བྱས་མི་
རྟག་གི་འབྲེལ་བ་མཐུན་དཔེ་བུམ་པ་ལ་སྟེ་དེའི་སྟེང་དུ་སྟོན་དགོས་ཏེ།
ཁྱོད་ཀྱིས་བྱས་མི་རྟག་གི་འབྲེལ་བ་ཤེས་པར་བྱ་བའི་ཆེད་ཡིན་པའི་
ཕྱིར། མེ་དུ་བའི་རྒྱུའི་དངོས་པོར་སྔར་མི་ཤེས་པའི་གང་ཟག་དེ་
དག་ཆོས་ཅན། ཁྱོད་ལ་མེ་དུའི་འབྲེལ་བ་མཐུན་དཔེ་ཚང་མང་ལ་
སྟེ་ཚང་མང་གི་སྟེང་དུ་སྟོན་དགོས་ཏེ། ཁྱོད་ཀྱིས་མེ་དུས་འབྲེལ་བ་
– 49 -—



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ř ir
JV RTK 8h 3
ir
ir
ཤེས་པར་བྱ་བའི་ཆེད་ཡིན་པའི་ཕྱིར། བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ཕྱོགས་ཆོས་མི་ཤེས། བྱས་མི་རྟག་གི་འབྲེལ་བ་ཚད་
མས་ཤེས་ཟིན་མ་བརྗེད་པའི་མཁས་པ་རྣམས་ལ་ནི་ཆོས་ཅན། ཁྱོད་
ཀྱིས་བྱས་མི་རྟག་གི་འབྲེལ་བ་མི་ཤེས་པ་ཤེས་པའི་ཕྱིར་དུ་ཁྱོད་ཀྱི་ངོར།
བྱས་མི་རྟག་གི་འབྲེལ་བ་བརྗོད་མི་དགོས་ཏེ། ཁྱོད་ཀྱི་ངོར་དེ་་་
གཉིས་ཀྱི་ནང་ནས་དེའི་རྟགས་ཀྱིས་དེ་སྒྲུབ་ཀྱི་གཏན་ཚིགས་ཕྱོགས་
ཆོས་ ངེས་ བྱེད་ ཀྱི་ ཐབས་ འབའ་ ཞིག་ བརྗོད་ པར་ ཟད་ པའི་ ཕྱིར།
གཉིས་པ་ནི། བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་ཡང་དག་འགོད་
པ་སྐབས་སུ་བབ་པའི་གང་ཟག་ཆོས་ཅན། ཁྱོད་ཀྱི་རྒྱུད་ལ་བྱས་
རྟགས་ཀྱིས་དེ་སྒྲུབ་ཀྱི་ཁྱད་པའི་ཚུལ་གཉིས་དྲན་པའི་དྲན་ཤེས་སྐྱེ་
པའི་ཕྱིར་དུ། ཁྱོད་ཀྱི་ངོར་དེའི་རྟགས་ཀྱི་དེ་སྒྲུབ་ཀྱི་ཆོས་མི་མཐུན་
སྦྱོར་གྱི་སྒྲུབ་ངག་ཡང་དག་དང༌། དེའི་རྟགས་ཀྱིས་དེ་སྒྲུབ་ཀྱི་ཆོས་
མཐུན་སྦྱོར་ གྱི་ སྒྲུབ་ ངག་ ཡང་ དག་ གཉིས་ ཀ་ འགོད་ མི་ དགོས་ ཏེ།
ཁྱོད་ཀྱི་ངོར་དེའི་རྟགས་ཀྱིས་དེ་སྒྲུབ་ཀྱི་ཁྱབ་པའི་ཚུལ་གཉིས་ལས་
གང་ཡང་རུང་བ་གཅིག་དེའི་རྟགས་ཀྱིས་དེ་སྒྲུབ་ཀྱི་ཆོས་མཐུན་སྦྱོར་
གྱི་སྒྲུབ་ངག་ཡང་དག་དང་དེ་འདྲའི་ཆོས་མི་མཐུན་སྦྱོར་གྱི་སྒྲུབ་ངག་
གང་རུང་གཅིག་སྨོས་པས་ཀྱང་། ཅིག་ཤོས་མ་སྨོས་པ་དེ་ལ་དྲན་པ་
ཡང་དག་སྐྱེ་བར་འགྱུར་བའི་ཕྱིར། ཅིག་ཤོས་མ་སྨོས་པ་དེ་ཡང་
དོན་གྱིས་གོ་བ་ཡིན་ཏེ། བྱས་པ་དེ་སྒྲུབ་ཀྱི་མི་མཐུན་ཕྱོགས་མཐའ་
དག་ལ་མེད་ངེས་སུ་རྟོགས་པའི་ཕྱིར་དུ་བྱས་མི་རྟག་གི་འབྲེལ་བ་་
བསྟན་པ་ལ་དགོས་པ་ཡོད་པ་དེ་ཉིད་ཀྱི་ཕྱིར། གསུམ་པ་ནི། རྒྱུ་
མེ་དག་མེད་པས་མེ་ཚད་མས་མ་དམིགས་པའི་གཞི་འགའ་ཞིག་ཏུ།
དུ་བ་མེད་པར་སྒྲུབ་པའི་རྒྱུ་མ་དམིགས་པའི་གཏན་ཚིགས་ཀྱི་ལྡོག་
ཁྱབ་འགྲུབ་པ། དེའི་རྟགས་ཀྱིས་དེ་སྒྲུབ་ཀྱི་རྟགས་ཆོས་ཀྱི་འབྲེལ་བ་
50 -



རྣམ་འགྲེལ་ལེའུ་དང་པོའི་ཊིཀྐ
ལ་ རག་ ལས་ པ་ ཡིན་ ཏེ། འབྲས་ རྟགས་ ཀྱི་ ལྡོག་ ཁྱབ་ འགྲུབ་ པ།
དེའི་རྟགས་ཆོས་ཀྱི་འབྲེལ་བ་ལ་རག་ལས་པར་གོང་དུ་བསྟན་ཟིན་པ་
དེའི་ཕྱིར། ཁྱབ་བྱེད་ཀྱི་རང་བཞིན་ཤིང་དག་མེད་པས། ཤིང་
ཚད་མས་མ་དམིགས་པའི་ས་ཕྱོགས་འགའ་ཞིག་ ཏུ་ ཤ་ པ་མེད་པར་
སྒྲུབ་པའི་ཁྱབ་བྱེད་མ་དམིགས་པའི་གཏན་ཚིགས་ཀྱི་ལྡོག་ཁྱབ་འགྲུབ་
པ་དེའི་རྟགས་ཀྱིས་དེ་སྒྲུབ་ཀྱི་རྟགས་ཆོས་ཀྱི་འབྲེལ་བ་ལ་རག་ལས་པ་
ཡིན་ཏེ། རང་བཞིན་གྱི་རྟགས་ཡང་དག་གི་ལྡོག་ཁྱབ་འགྲུབ་པ་དེའི་
རྟགས་ཆོས་ཀྱི་འབྲེལ་བ་ལ་རག་ལས་པར་བསྒྲུབས་ཟིན་པ་དེའི་ཕྱིར།
ཡང་ཞེས་པའི་སྒྲའི་དོན་ནི། འབྲས་རང་གི་རྟགས་ཡང་དག་གཉིས་
པོ་དེའི་ལྡོག་ཁྱབ་འགྲུབ་པ་དེ་གཉིས་ཀྱི་རྟགས་ཆོས་ཀྱི་འབྲེལ་བ་ལ་
རག་ལས་པར་མ་ཟད། རྒྱུ་ཁྱབ་བྱེད་མ་དམིགས་པའི་རྟགས་ཡང་
དག་གཉིས་ཀྱི་ལྡོག་ཁྱབ་འགྲུབ་པ་དེ་གཉིས་ཀྱི་རྟགས་ཆོས་ཀྱི་འབྲེལ་
བ་ལ་རག་ལས་ཞེས་པའི་དོན་ནོ། །མ་དམིགས་པའི་རྟགས་ཡང་དག་
གི་གཙོ་བོ་དེ། རྒྱུ་ཁྱབ་བྱེད་མ་དམིགས་པའི་རྟགས་ཡང་དག་གཉིས་
སུ་འདུས་པ་མིན་ཏེ། བུམ་པ་ཡོད་ན་དམིགས་པར་ནི་རིགས་པ་
དང་ལྡན་པ་ལས་བུམ་པ་ཚད་མས་མི་དམིགས་པ་དེ་བུམ་པ་ཚད་མས་
མ་དམིགས་་པའི་ས་ཕྱོགས་སུ་བུམ་པ་མེད་པར་སྒྲུབ་པའི་རང་བཞིན་
མ་དམིགས་པའི་རྟགས་ཡང་དག་ཡིན་པའི་ཕྱིར། ཡང་ཞེས་པ་ཕྱི་མ་
སྡུད་པ་ཡིན་པས། རྒྱུ་ཁྱབ་བྱེད་མ་དམིགས་པའི་རྟགས་ཡང་དག་གི་
ལྡོག་ཁྱབ་འགྲུབ་པ་དེ་གཉིས་ཀྱི་རྟགས་ཆོས་ཀྱི་འབྲེལ་བ་ལ་རག་ལས་
མ་ཟད། རང་བཞིན་མ་དམིགས་པའི་རྟགས་ཡང་དག་གི་དེ་ཡང་དེ་
ལྟར་དུ་གྲུབ་བོ་ཞེས་ པའི་དོན་ནོ། ། ཁོ་ན་རེ། སྐབས་འདིར་མ་་
དམིགས་པའི་རྟགས་ཡང་དག་གཞན་གྱི་ལྡོག་ཁྱབ་འགྲུབ་པ་རྟགས་
ཆོས་ཀྱི་འབྲེལ་བ་ལ་རག་ལས་པར་སྒྲུབ་པའི་ཚུལ་དངོས་སུ་མི་སྟོན་
51 -
་
་
་ ་
་ ..，
༈
་
་ ་
，
，， ་་
： 1: དྷ
་
་ བ་ ༣༠ t，，་ བ ཐ ༌ ག་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པར། རྒྱུ་ཁྱབ་བྱེད་རང་བཞིན་མ་དམིགས་པའི་རྟགས་ཡང་དག་
གསུམ་གྱི་ལྡོག་ཁྱབ་འགྲུབ་པའི་དེའི་རྟགས་ཆོས་ཀྱི་འབྲེལ་བ་ལ་རེག་
ལས་པའི་ཚུལ་དངོས་སུ་སྟོན་པའི་རྒྱུ་མཚན་ཅི་ཡིན་ཞེ་ན། དེ་ལྟར་
སྟོན་པའི་རྒྱུ་མཚན་ཡོད་དེ། མི་དམིགས་པའི་རྟགས་ཡང་དག་འདི་
བསྡུ་ན་རྒྱུ་ཁྱབ་བྱེད་རང་བཞིན་མ་དམིགས་པའི་རྟགས་ཡང་དག་རྣམ་
པ་གསུམ་པོ་དེར་འདུས་པའི་རྒྱུ་མཚན་གྱིས་དེ་ལྟར་དུ་སྟོན་པ་ཡིན་
པའི་ཕྱིར། མ་དམིགས་པའི་རྟགས་ཡང་དག་དེ་བསྡུ་ན་གསུམ་པོ་
དེར་འདུས་པར་བཤད་ཀྱང་སྦྱོར་བ་འགོད་ཚུལ་གྱི་སྒོ་ནས་རྣམ་པ་དུ་
མར་དབྱེ་རུང་སྟེ། འབྲེལ་ཟླ་མ་རྟོགས་པའི་སྦྱོར་བའི་དབྱེ་བའི་སྒོ་
ནས་རྒྱུ་ཁྱབ་བྱེད་རང་བཞིན་མ་དམིགས་པའི་རྟགས་ཡང་དག་གསུམ་
པོ་དེ་དང་འགལ་ཟླ་རྟོགས་པའི་སྦྱོར་བའི་དབྱེ་བའི་སྒོ་ནས་གསུམ་པོ་
དེ་དང་འགལ་བ། རང་བཞིན་འགལ་དམིགས་ཁྱབ་བྱེད་འགལ་
དམིགས་རྒྱུ་འགལ་དམིགས་གསུམ་དང་ལ་སོགས་པ་འགལ་འབྲས་
དམིགས་པའི་རྟགས་ཡང་དག་དང་། རྒྱུ་དང་འགལ་བའི་འབྲས་བུ་
དམིགས་པའི་རྟགས་ཡང་དག་རྣམས་སུ་ཡོད་པའི་ཕྱིར། གསུམ་པ་
ནི། རྟགས་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་གྱིས་མ་མཐོང་ཙམ་
ལས་ལྡོག་ཁྱབ་འགྲུབ་པ་མ་ཡིན་ཞིང༌། རྟགས་མཐུན་ཕྱོགས་ལ་དེས་
མཐོང་ཙམ་ལས་རྗེས་ཁྱབ་འགྲུབ་པ་མིན་ཏེ། རྟགས་ཆོས་རྒྱུ་དང་
འབྲས་བུའི་དངོས་པོའམ། རང་བཞིན་དང༌། རང་བཞིན་ཅན་
དུ་ངེས་པར་བྱེད་པའི་ཚད་མ་ལས་རྟགས་ཆོས་མེད་ན་མི་འབྱུང་བའི་
འབྲེལ་བ་ངེས་པའི་ཕྱིར། ཁོ་ན་རེ། དུ་བ་མེ་དང་འབྲེལ་བ་ལས་
གཞན་དུ་འབྲེལ་མེད་དོན་གཞན་ཡིན་ནོ་ཞེ་ན། གཞན་དུ་བ་ནི་
ཆོས་ཅན། ཁྱོད་ཡོད་ན་མེ་དག་ངེས་པར་ཡོད་པའི་ངེས་པ་གང་
ཡིན་པ་མ་ཡིན་པར་ཐལ། ཁྱོད་མེ་དང་འབྲེལ་མེད་དོན་གཞན་ཡིན་
- 52 -
༠



རྣམ་འགྲེལ་ལེའུ་དང་པོའི་ཊིཀྐ
པའི་ཕྱིར། རང་རེས། དེ་ཕྱིར་དེ་ཙམ་དང་འབྲེལ་བའི། །ཞེས་
པར། བྱས་པ་རང་གྲུབ་ཙམ་ནས་མི་རྟག་པ་ལ་བདག་གཅིག་ ཏུ་
འབྲེལ་བྱས་པ་ལ་ཁོ་ན་རེ། དེ་མ་ཡིན་པར་ཐལ། བྱས་པ་མི་རྟག་
པར་འགྱུར་བ་ཕྱིས་རྒྱུ་དོན་གཞན་ལ་ལྟོས་པའི་ཕྱིར་ཞེ་ན། འོ་ན།
བྱས་པ་དེ་རང་གྲུབ་ཙམ་ནས་མི་རྟག་པ་མ་ཡིན་པར་ཐལ། བྱས་པ་
དེ་མི་རྟག་པའི་རྒྱུ་ལས་དོན་གཞན་པའི་རྒྱུ་མཚན་ཅན་གྱི་འབྲས་བུའི་
ཆོས་ཡིན་པའི་ཕྱིར། དཔེར་ན། གོས་དཀར་པོ་དམར་པོ་འགྱུར་
བ་ལ་ཕྱིས་བྱུང་གི་ཚོན་ལ་ལྟོས་པའི་རྒྱུ་མཚན་གྱིས་རང་གྲུབ་ཙམ་ནས་
དམར་པོར་མ་ངེས་པ་བཞིན་ནོ། །གཞན་ཡང་། མི་རྟག་པ་དེ་བྱས་
པའི་རྒྱུའི་ཆོས་ལས་དོན་གཞན་གྱི་རྒྱུ་མཚན་ཅན་གྱི་འབྲས་བུ་ཡིན་
པར་གྱུར་ན་མི་རྟག་པ་དེ་བྱས་པ་ལས་རྫས་གཞན་ཉིད་ཡིན་པར་ཐལ།
ཕྱོགས་སྔ་མ་དེའི་ཕྱིར། འདོད་ན། མི་རྟག་པ་དེ་བྱས་པ་དང་
འབྲེལ་མེད་ཡིན་པར་ཐལ། འདོད་པ་གང་ཞིག མི་རྟག་པ་དེ་
བྱས་པའི་རྒྱུ་ཡང་མིན། འབྲས་བུ་ཡང་མ་ཡིན་པའི་ཕྱིར། དང་པོ་
དངོས། གཉིས་པ་མ་གྲུབ་ན། མི་རྟག་པ་ཆོས་ཅན། ཁྱོད་བྱས་
པའི་རྒྱུ་ཉིད་མ་ཡིན་པར་ཐལ། ཁྱོད་བྱས་པ་ལས་ཕྱིས་འབྱུང་བ་
ཡིན་པའི་ཕྱིར། གསུམ་པ་མ་གྲུབ་སྟེ། མི་རྟག་པ་བྱས་པའི་འབྲས་
བུ་ཡིན་ནོ་ཞེ་ན་ཡང་བྱས་པ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་
རྟག་པར་སྒྲུབ་པའི་རྗེས་ཁྱབ་ག་ལ་ངེས་ཏེ་མ་ངེས་པར་ཐལ། ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་གྲུབ། མི་རྟག་པ་ཁྱོད་ཀྱི་་་༌་
འབྲས་བུ་ཡིན་པའི་ཕྱིར།
གཉིས་པ་འབྲེལ་བ་ངེས་བྱེད་ཀྱི་ཚད་མ་རྒྱས་པར་བཤད་པ་ལ།
སྒྲུབ་རྟགས་ཀྱི་འབྲེལ་བ་ངེས་བྱེད་དང༌། དགག་རྟགས་ཀྱི་དེ་ངེས་
བྱེད་དོ། ། དང་པོ་ལ་གཉིས། རྒྱས་པར་བཤད་པ་དང༌། དོན་
- 53 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བསྡུ་བའོ། ། དང་པོ་ལ་གཉིས། འབྲས་བུ་དང༌། རང་བཞིན་གྱི་
འབྲེལ་བ་ངེས་བྱེད་དོ། ། དང་པོ་ལ། རྒྱས་བཤད་དང་། དོན་
བསྡུ་པའོ། ། དང་པོ་ནི། རང་རེས། རྒྱུ་དང་འབྲས་བུའི་དངོས་
པོའམ། །ཞེས་པར་དུ་པའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་
པའི་ལྡོག་ཁྱབ་འགྲུབ་པ་མེ་དུ་རྒྱུ་འབྲས་སུ་ངེས་བྱེད་ཀྱི་ཚད་མ་ལ་རག་
ལས་སོ་བྱས་པ་ལ། ཁོ་ན་རེ། འོ་ན། མེ་དུ་རྒྱུ་འབྲས་སུ་ངེས་
བྱེད་ཀྱི་ཚད་མ་དེ་དག་གང་ཞེ་ན། དེ་ངོས་འཛིན་པ་ལ་འདི་་་་་
གསུངས། དུ་བ་རྒྱུ་མེད་དུ་འཛིན་པའི་ལོག་རྟོག་སེལ་བ་ལ། དེ་
མེད་པར་ནི། ཞེས་པ་ནས། ཡིན་ནོ། ། ཞེས་པའི་བར་གསུངས།
དུ་བ་མི་མཐུན་པའི་རྒྱུ་ལས་སྐྱེ་བར་འདོད་པའི་ལོག་རྟོག་སེལ་བ་ལ་
གལ་ཏེ། ཞེས་པ་ནས། ལྡན། ཞེས་པའི་བར་གསུངས། དུ་
བ་རྒྱུ་མེད་དུ་སྐྱེ་བར་འདོད་པའི་ལོག་རྟོག་བཀག་པའི་དོན་བསྡུ་སྟོན་
པ་ལ། དུ་བ་དུ་བའི་རྒྱུ་མིན་ལས། །ཞེས་པ་རྐང་པ་གཉིས་གསུངས།
རྗེས་སུ་འགྲོ་དང་། ཞེས་སོགས་རྐང་པ་གསུམ་གྱིས། མེའི་འབྲས་
བུ་ཞེས་སོགས་རྐང་པ་གསུམ་གྱི་དོན་བསྡུ། དེ་ཕྱིར་ཞེས་སོགས་རྐང་
པ་གཉིས་ཀྱིས་དུ་བ་མི་མཐུན་པའི་རྒྱུ་ལས་སྐྱེ་བར་འདོད་པའི་ལོག་
རྟོག་བཀག་པའི་དོན་བསྡུས་སོ། །དུ་བ་ཆོས་ཅན། མེའི་འབྲས་བུ་
ཡིན་ཏེ། འབྲས་བུའི་ཆོས་ཁྱོད་མེས་ཕན་བཏགས་ སྟོབས་ཀྱིས་མེ་
ཡོད་མེད་ཀྱི་རྗེས་སུ་འཇུག་པའི་ཕྱིར། ཁོ་ན་རེ། མ་གྲུབ་སྟེ། མེ་
དེ་མེད་པར་ནི་དུ་བ་དེ་སྐྱེ་བ་ཡོད་པའི་ཕྱིར་ཞེ་ན། དུ་བ་ཆོས་ཅན།
ཁྱོད་ རྒྱུ་དང་ ལྡན་ པ་ ལས་ འདས་ ནས་ རྒྱུ་མེད་དུ་འགྱུར་བར་ ཐལ།
ཁྱོད་དུ་བ་གང་ཞིག ཁྱོད་རང་རྒྱུ་མེ་མེད་པར་ཡང་སྐྱེ་བའི་ཕྱིར།
འདོད་ན། དུ་བ་ཆོས་ཅན། ཁྱོད་རྟག་ཏུ་ཡོད་པ་ལ། མེད་པ་
གང་རུང་དུ་འགྱུར་པར་ཐལ། རང་གི་རྒྱུ་རྐྱེན་དོན་གཞན་ལ་མི་
- 54 –



རྣམ་འགྲེལ་ལེའུ་དང་པོའི་ཊིཀྐ
ལྟོས་པའི་དངོས་པོ་ཡིན་པའི་ཕྱིར། རྟགས་གསལ་ཁས་བླངས་ཏེ།
རྒྱུ་མེད་དུ་ཁས་བླངས་པའི་ཕྱིར། རྩ་བ་ལ་ཁྱབ་པ་ཡོད་དེ། དངོས་
པོ་རྣམས་ནི་རེས་འགའ་ཞིག་འབྱུང་བ་རང་གི་རྒྱུ་རྐྱེན་ལ་ལྟོས་པའི་
དབང་ལས་ཡིན་པའི་ཕྱིར། གཉིས་པ་ལ་གཉིས། མེ་དུ་རྒྱུ་འབྲས་
སུ་མ་ངེས་པར་ཐལ་བའི་སྒོས་ཀྱི་དོན་བསྡུ་བ་ནི། ཁོ་ན་རེ། གལ་
ཏེ། དེ་མེད་པར་ནི་དེ་ཡོད་ན་ཞེས་པ་མ་ཁྱབ་སྟེ། མེ་མེད་བརྒྱ་
བྱིན་གྱི་སྤྱི་བོ་དེ་དུ་བའི་ཉེར་ལེན་གྱི་རང་བཞིན་ཡིན་པའི་ཕྱིར་ཟེར་ན།
མེ་མེད་ བརྒྱ་བྱིན་ གྱི་ སྤྱི་བོ་དེ་ ཉིད་ མེ་ ཡོད་ དུ་ ཐལ་ལོ། ། ཁོ་ན་རེ།
འོན་ཏེ་མ་ཁྱབ་སྟེ། མེ་མེད་བརྒྱ་བྱིན་གྱི་སྤྱི་བོ་དེ་མེ་ཡོད་པའི་རང་
བཞིན་མ་ཡིན་པའི་ཕྱིར་ཟེར་ན། ཇི་ལྟར་མེ་མེད་བརྒྱ་བྱིན་གྱི་སྤྱི་བོ་
དེས་ཉེར་ལེན་བྱས་པ་ལས་དུ་བ་འབྱུང་བ་མ་ཡིན་པར་ཐལ། དེ་མེ་
ཡོད་མ་ཡིན་པའི་ཕྱིར། ཐལ་བ་སྔ་ཕྱི་གཉིས་ཀ་ལ་ཁྱབ་པ་ཡོད་དེ།
དུ་བའི་རྒྱུའི་རང་བཞིན་མེ་དེ། དུ་བ་དེ་ཡི་ཉེར་ལེན་བྱེད་པའི་ཆ་
ནས་མེ་མེད་ལས་ནུས་པའི་བྱེ་བྲག་སོ་སོར་ལྡན་པའི་ཕྱིར། དེའི་
དོན་བསྡུ་བ་ནི། དུ་བ་དེ་ནི་ཆོས་ཅན། ཁྱོད་རྒྱུ་མེད་དུ་འགྱུར་
བར་ཐལ། ཁྱོད་དུ་བ་གང་ཞིག ཁྱོད་དུ་བའི་རྒྱུ་མིན་པ་མེ་མེད་
བརྒྱ་བྱིན་གྱི་སྤྱི་བོ་ལས་འབྱུང་བའི་ཕྱིར། གཉིས་པ་སྤྱིའི་དོན་བསྡུ་
བ་ནི། དུ་བ་མེའི་འབྲས་བུར་གྲུབ་སྟེ། མེ་ཕན་འདོག་བྱེད་དུ་ཡོད་
མེད་ཀྱི་རྗེས་སུ་འགྲོ་བ་དང་ལྡོག་པ་ལས་དུ་བ་གང་ཞིག མེ་གང་གི་
རྗེས་སུ་འགྲོ་བར་མཐོང་བའི་ཕྱིར། དུ་བ་དེ་མི་མཐུན་པའི་རྒྱུ་ལས་
མི་འབྱུང་སྟེ། དུ་བ་དེ་ཡི་རང་བཞིན་མེ་དེའི་རྒྱུ་ཅན་ཡིན་པའི་ཕྱིར།
གཉིས་པ་ལ་བཞི། འབྲེལ་པ་ངེས་བྱེད་ཀྱི་ཚད་མ་མདོར་བསྟན།
རང་བཞིན་རྟགས་ཀྱི་ཕྱོགས་ཆོས་མ་གྲུབ་པ་སྤངས་བའི་སྒོ་ནས་ཀུན་
རྫོབ་དང་དོན་དམ་གྱི་རྣམ་བཞག་བཤད་པ་དང༌། རང་བཞིན་་
55 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟགས་ཀྱི་སྦྱོར་བ་དེ་དཔེར་བརྗོད་ པ་དང༌། འབྲེལ་ པ་རྒྱས་པར་
བཤད་ནས་ མ་ངེས་ པ་ སྤང་བའོ། ། དང་པོ་ནི། འདི་གང་ལས་་་
འཕྲོས་ན། འདིའི་སྔ་འགྲེལ་དུ་རང་འགྲེལ་ལས་འབྲས་བུ་ནི་དེ་ལས་
སྐྱེས་པའི་ཕྱིར། རྒྱུ་མེད་ན་མི་འབྱུང་བ་ ཡིན་པ་ལ་རག་ལས་ན།
དེ་རང་བཞིན་ཇི་ལྟར་མེད་ན་མི་འབྱུང་བ་ཡིན་ཞེ་ན་ཞེས་གསུངས།
དེའི་དོན་ནི། རང་རེས། རང་བཞིན་ངེས་པར་བྱེད་པ་ལས་ཞེས་
པར། བྱས་ པའི་རྟགས་ ཀྱིས་ སྒྲ་མི་རྟག་ པར་ སྒྲུབ་ པའི་ལྡོག་ཁྱབ་
འགྲུབ་པ་བྱས་པ་མི་རྟག་པ་ལ་འབྲེལ་བར་ངེས་བྱེད་ཀྱི་ཚད་མ་ལ་རག་
ལས་བྱས་པ་ལ་ཁོ་ན་རེ། དེ་ལྟར་ཡིན་ན། བྱས་པ་མི་རྟག་པ་ལ་
བདག་གཅིག་ ཏུ་ འབྲེལ་བའི་རྒྱུ་མཚན་ཅི་ཡིན་ཟེར་ན། དེའི་རྒྱུ་
མཚན་སྟོན་པ་ལ་འདི་གསུངས། མེད་འགྱུར་ཐ་དད་མེད་པའི་ཕྱིར་
རོ། །ཞེས་པར། བྱས་པ་མི་རྟག་ངོ་བོ་གཅིག་ཡིན་བྱས་པ་ཁོ་ན་རེ།
བྱས་པའི་ངོ་བོ་དང་མི་རྟག་པའི་ངོ་བོ་གཅིག་ཡིན་པར་ཐལ། དམ་
བཅའ་དེའི་ཕྱིར། འདོད་ན། བྱས་པ་མི་རྟག་གཉིས་གཅིག་ཡིན་
པར་ཐལ། འདོད་པའི་ཕྱིར། འདོད་ན། བྱས་པ་སྒྲ་མི་རྟག་
པར་སྒྲུབ་པའི་དམ་བཅའི་ཕྱོགས་གཅིག་རྟགས་སུ་བཀོད་པའི་མ་གྲུབ་
པའི་གཏན་ཚིགས་ཡིན་པར་ཐལ། འདོད་དེའི་ཕྱིར། འདོད་ན།
དེ་དེ་སྒྲུབ་ཀྱི་རྟགས་ཡང་དག་དང་དེའི་རྟགས་ལས་སྒྲ་མི་རྟག་པར་
རྟོགས་པའི་རྗེས་དཔག་སྐྱེ་བར་ཁས་བླངས་པ་དང་འགལ་ལོ། ། ཞེ་ན།
དེ་ལྟ་བུའི་རྩོད་པ་དེ་ཡུལ་བདེན་པ་གཉིས་དང་ཡུལ་ཅན་སྒྲ་རྟོག་གི་
འཇུག་ཚུལ་མ་ཤེས་པའི་རྩོད་པ་ཡིན་པས། དེ་སེལ་བའི་ཐོག་མར་
ཡུལ་སྤྱིའི་གནས་ཚུལ་དང་ཡུལ་ ཅན་ སྒྲ་རྟོག་གི་ འཇུག་ཚུལ་མདོར་
བསྟན་གྱི་ཚུལ་གྱིས་འཆད་པ་ལ། གང་ཕྱིར་ཞེས་སོགས་ཤོ་ལོ་ཀ་
གསུམ་བྱུང་། དེ་རྒྱས་པར་འཆད་པ་ལ། དོན་གྱི་ཞེས་པ་ནས།
— 56 --



རྣམ་འགྲེལ་ལེའུ་དང་པོའི་ཊིཀྐ
씅
རང་བཞིན་ཁྱད་པར་བྱེ་བྲག་ལ། །ཞེས་པ་ལ་ཐུག་གི་བར་གསུངས།
རང་བཞིན་ལ་ཡང་མེད་མི་འབྱུང་། །ཞེས་པའི་སྐབས་ཀྱི་རང་བཞིན་
གྱི་རྟགས་ཡང་དག་གི་དབྱེ་བ་འཆད་པ་ལ་རང་བཞིན་ཁྱད་པར་ཞེས་
པ་ནས། རྒྱུ་མེད་ཕྱིར་ན་འཇིག་པ་ནི། ། ཞེས་པ་ལ་ཐུག་གི་བར་
བྱུང༌། རང་བཞིན་གྱི་རྟགས་ཡང་དག་གི་རྟགས་ཆོས་ཀྱི་འབྲེལ་པ་
ངེས་བྱེད་གྱི་ཚད་མ་དངོས་འཆད་པ་ལ། རྒྱུ་མེད་ཕྱིར་ན་ཞེས་པ་
ནས་དེས་དངོས་པོའི་ཡུལ་ཅན་གྱི། ཞེས་པ་ལ་ཐུག་གི་བར་གསུངས།
འབྲས་རང་གི་རྟགས་ཡང་དག་གཉིས་ཀྱི་རྟགས་ཆོས་ཀྱི་འབྲེལ་པ་ངེས་
བྱེད་ཀྱི་ཚད་མ་རྒྱས་པར་བཤད་པའི་དོན་བསྡུ་ སྟོན་པ་ལ། དེས་
དངོས་པོ་ཞེས་སོགས་ཤོ་ལོ་ཀ་གཅིག་བྱུང་། འབྲས་རྟགས་ཡང་དག་
གི་རྟགས་ཆོས་ལ་མེད་ན་མི་འབྱུང་བའི་འབྲེལ་པ་གྲུབ་པར་མ་ཟད།
བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་
ཡང་དག་གི་རྟགས་ཆོས་ལ་ཡང་མེད་ན་མི་འབྱུང་བའི་འབྲེལ་པ་གྲུབ་
པ་ཡིན་ཏེ། བྱས་པ་དེ་རང་ཡོད་ཙམ་ནས་མི་རྟག་པ་དང་བདག་
གཅིག་ཏུ་འབྲེལ་བའི་ཕྱིར་ཏེ། དེ་དེ་ལས་ཐ་དད་མི་རྟག་པ་དེ་མེད་
ན་ནི་ཡོད་པའི་བདག་ཉིད་བྱས་པ་མེད་པར་འགྱུར་དགོས་པ་གང་ཞིག
བྱས་མི་རྟག་གཉིས་ངོ་བོ་ཐ་དད་མེད་པའི་ཕྱིར། གཉིས་པ་ལ་་་
གཉིས། མདོར་བསྟན་པ་དང་། རྒྱས་པར་བཤད་པའོ། ། དང་པོ་
ལ་གཉིས། ཡུལ་དངོས་པོའི་གནས་ལུགས། ཡུལ་ ཅན་བློའི་་་་་་
འཛིན་སྟངས། བློ་དེས་ཡུལ་ཇི་ལྟར་རྟོགས་པའི་ཚུལ་ལོ། ། །
དང་པོ་ནི་འདིའི་སྔ་འགྲེལ་དུ་རང་འགྲེལ་ལས། འོ་ན་ནི་ཐ་
དད་པ་མེད་པའི་ཕྱིར་བྱས་པ་གང་ཡིན་པ་དེ་ནི་མི་རྟག་པ་ཡིན་པས་
དམ་བཅས་པའི་དོན་གྱི་ཕྱོགས་གཅིག་གཏན་ཚིགས་སུ་འགྱུར་རོ་ཞེ་ན།
དེ་ནི་ཉེས་པ་མེད་དེ་ཞེས་གསུངས། དེའི་དོན་ནི་སྔར་བཤད་ཟིན།
- 57 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེའི་ནང་ནས་དོན་དམ་བདེན་པའི་ངོ་བོ་ངོས་འཛིན་པ་ལ། གང་
ཕྱིར་ཞེས་སོགས་ཤོ་ལོ་ཀ་གཅིག་བྱུང་། ཀུན་རྫོབ་བདེན་པའི་ངོ་བོ་
ངོས་འཛིན་པ་ལ། དེ་ཕྱིར་ཞེས་ སོགས་ རྐང་པ་ཕྱེད་དང་གསུམ་
བྱུང༌། སྒྲའི་སྟེང་དུ་སྒྲ་བྱས་མི་རྟག་གསུམ་རིམ་གྱིས་རྟོགས་པར་
འགྱུར་པས་ཡུལ་ཅན་རྟོག་པས་ཡུལ་ཇི་ལྟར་རྟོགས་པའི་ཚུལ་མདོར་
བསྟན་གྱི་ཚུལ་གྱིས་སྟོན་པ་ལ། དེའི་ཁྱད་པར་གྱི་ཞེས་སོགས་རྐང་
པ་ཕྱེད་དང་གཉིས་བྱུང་། སྒྲའི་སྟེང་དུ་སྒྲ་བྱས་མི་རྟག་གསུམ་རིམ་
གྱིས་རྟོགས་པའི་རྒྱུ་མཚན་གྱིས་བྱས་པ་སྒྲ་མི་རྟག་པར་སྒྲུབ་པའི་དམ་
བཅའི་ཕྱོགས་གཅིག་རྟགས་སུ་བཀོད་པའི་མ་གྲུབ་པའི་གཏན་ཚིགས་
སུ་མི་འགྱུར་བའི་རྒྱུ་མཚན་དངོས་སྟོན་པ་ལ། དེའི་ཕྱིར་ཁྱད་པར་
ཞེས་སོགས་གསུངས་སོ། ། དངོས་པོ་ཀུན་ཆོས་ཅན། རང་དང་་་
རིགས་མཐུན་གྱི་དངོས་པོ་དང༌། གཞན་རང་དང་རིགས་མི་མཐུན་
གྱི་དངོས་པོ་ལས་ལྡོག་པ་ལ་ནི་བརྟེན་པ་ཅན་ཡིན་ཏེ། རྒྱུ་མཚན་
གང་གི་ཕྱིར། རྟོག་པས་བཏགས་པ་ཙམ་མིན་པ་རང་བཞིན་གྱིས་
གཞན་དང་མ་འདྲེས་པར་རང་རང་གི་ངོ་བོ་ལ་གནས་པ་ཡིན་པའི་
ཕྱིར། ངག་དོན་ནི། སྒྲ་ཆོས་ཅན། ཁྱོད་སྒྲ་མིན་དང༌། མ་
བྱས་པ་དང་། རྟག་པ་ལས་ལོག་པར་རང་རྒྱུ་ལས་སྐྱེས་པ་ཡིན་ཏེ།
ཁྱོད་རང་གི་ངོ་བོ་སྒྲ་མིན་དང༌། མ་བྱས་པ་དང༌ རྟག་པ་དང་མ་
འདྲེས་པར་གནས་པའི་མཉན་བྱ་ཡིན་པའི་ཕྱིར། དོན་སྒྲ་ཆོས་ཅན།
ཁྱོད་མ་བྱས་པ་དང༌། རྟོག་པ་ལ་སོགས་པ་གང་དང་གང་ལས་ལྡོག་
པ་དེ་ཡི་རྒྱུ་མཚན་ཅན་གྱིས། ཁྱོད་ཀྱི་སྟེང་དུ་སྒྲ་མིན་དང་། མ་
བྱས་པ་དང༌། རྟག་པ་ལས་ལོག་པའི་ལྡོག་པའི་རིགས་དུ་མ་དབྱེར་
རུང་སྟེ། ཁྱོད་སྒྲ་མིན་དང༌། མ་བྱས་པ་དང༌། རྟག་པ་ལས་
ལོག་པར་རང་རྒྱུ་ལས་སྐྱེས་པ་དེའི་ཕྱིར། གཉིས་པ་ནི། སྒྲ་ཆོས་
ཡཁ 58 -



3 .
རྣམ་འགྲེལ་ལེའུ་དང་པོའི་ཊིཀྐ
ཅན། ཁྱོད་ཀྱི་སྟེང་དུ་སྒྲ་མིན་དང༌། མ་བྱས་པ་དང༌། རྟག་པ་
ལས་ལོག་པའི་ལྡོག་པ་དུ་མ་དབྱེ་རུང་བ་དེ་ཡི་ཁྱད་པར་གྱིས་ཁྱོད་ཀྱི་
སྟེང་དུ་སྒྲ་བྱས་མི་རྟག་གསུམ་རིམ་གྱིས་རྟོགས་པར་འགྱུར་བ་དག་
རབ་ཏུ་བྱེད་དེ། ཁྱོད་ཀྱི་སྟེང་དུ་དང་པོར་སྒྲ་རྟོགས། དེ་རྗེས་བྱས་
པ་རྟོགས། དེ་རྗེས་མི་རྟག་པ་རྟོགས་པ་ཡིན་པའི་ཕྱིར། གསུམ་པ་
ནི། བྱས་མི་རྟག་ལྡོག་པ་ཐ་དད་དུ་རྣམ་པར་ གནས་ པ་ ཡིན་ཏེ།
ཁྱད་པར་བྱས་པ་གང་ཞིག བྱས་པ་ཞེས་པའི་མིང་གི་ཆོས་གང་གིས་
ཐུན་མོང་མིན་པར་གོ་བར་འགྱུར་བ་དེ། དེ་ལས་གཞན་མི་རྟག་པ་
ཞེས་པའི་མིང་གིས་ཐུན་མོང་མིན་པར་གོ་ནུས་པ་མིན། མི་རྟག་པ་
ཡང་དེ་དང་མཚུངས་པའི་ཕྱིར་ཏེ། སྒྲའི་སྟེང་དུ་སྒྲ་བྱས་མི་རྟག་
གསུམ་ རིམས་ ཀྱིས་ རྟོགས་ པ་ དེའི་ ཕྱིར། གཉིས་ པ་ ལ་ གཉིས།
སྒྲུབ་ པའི་ སྒྲ་ རྟོག་ སེལ་ བའི་ ཡུལ་ ཅན་ དུ་ རྒྱས་ པར་ སྒྲུབ་ པ་ དང༌།
དགག་པའི་སྒྲ་རྟོག་རྣམ་གཅོད་ཀྱི་ཡུལ་ཅན་དུ་འབད་མེད་དུ་གྲུབ་
པའི་ཚུལ་ལོ། ། ་
དང་པོ་ལ་གསུམ། སྒྲ་རྟོག་སྒྲུབ་པ་ཁོ་ན་ལ་འཇུག་པ་དགག་
པ། གཞན་སེལ་ལ་འཇུག་པར་སྒྲུབ་པ། དེ་ལ་རྩོད་ པ་ སྤང་་་་
བའོ། །དང་པོ་ནི། དོན་གྱི་རང་གི་ངོ་བོ་གཅིག ། ཅེས་སོགས་
ཀྱིས་ཡུལ་བདེན་གཉིས་དང༌། ཡུལ་ཅན་སྒྲ་རྟོག་གི་འཇུག་ཚུལ་རྒྱས་
པར་སྟོན་པའི་ཚུལ་ནི། ཡུལ་ལ་དགག་སྒྲུབ་གཉིས་སུ་ཡོད་པས་ཡུལ་
ཅན་སྒྲ་རྟོག་ལ་ཡང་སྒྲུབ་པའི་ཡུལ་ཅན་གྱི་དེ་དང༌། དགག་པའི་
ཡུལ་ཅན་གྱི་དེ་གཉིས་ཡོད་པ་ལས་དང་པོ་དེ་གཉིས་སེལ་འཇུག་ཏུ་
རྒྱས་པར་བསྒྲུབ་པ་ལ།དོན་གྱི་རང་གི་ངོ་བོ་གཅིག ། ཅེས་པ་ནས།
དངོས་མེད་ངོ་བོ་མེད་པའི་ཕྱིར་ཞེས་པ་ལ་ཐུག་གི་བར་བྱུང༌། དེ་ལ་
བརྟེན་ནས་དགག་པའི་ཡུལ་ཅན་གྱི་སྒྲ་རྟོག་སེལ་འཇུག་ཏུ་འབད་མེད་
- 59 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དུ་གྲུབ་ཅེས་སྟོན་པ་ལ། དངོས་མེད་ངོ་བོ་ཞེས་སོགས་རྐང་བ་བཞི་
བྱུང༌། ཁོ་ན་རེ། སྐབས་འདིར་སྒྲུབ་པའི་ཡུལ་ཅན་གྱི་རྗོད་བྱེད་ཀྱི་
སྒྲ་ དང༌ རྣམ་ པར་རྟོག་ པ་ སེལ་ འཇུག་ ཏུ་ རྒྱས་ པར་ བསྒྲུབས་ ནས།
དགག་པའི་ཡུལ་ཅན་གྱི་རྗོད་བྱེད་ཀྱི་སྒྲ་དང་རྣམ་པར་རྟོག་པ་སེལ་
འཇུག་ཏུ་རྒྱས་པར་མི་སྒྲུབ་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་
མཚན་ཡོད་དེ། སྒྲུབ་པའི་ཡུལ་ཅན་གྱི་རྗོད་བྱེད་ཀྱི་སྒྲ་དང༌། རྣམ་
པར་རྟོག་པ་རྣམས་སྒྲུབ་འཇུག་ཡིན་ནམ་སྙམ་པའི་དོགས་པ་ཤས་ཆེ་
བའི་དབང་གིས་དེ་ལ་རྒྱས་བཤད་མཛད། དགག་པའི་ཡུལ་ཅན་གྱི་
དེ་རྣམས་སྒྲུབ་འཇུག་ཡིན་ནམ་ སྙམ་པའི་ལོག་རྟོག་ ཤས་ཆུང་བའི་
དབང་གིས་དེ་རྣམས་སྐབས་འདིར་སེལ་འཇུག་ཏུ་རྒྱས་པར་མ་གྲུབ་པ་
ཡིན་པའི་ཕྱིར། དེའི་ནང་ནས་སྒྲུབ་པའི་ཡུལ་ཅན་གྱི་རྗོད་བྱེད་ཀྱི་
སྒྲ་དང༌། རྣམ་པར་རྟོག་པ་རྣམས་སྒྲུབ་འཇུག་ཡིན་པ་ལ་ཉེས་པ་
ཡོད་ཅིང་། སེལ་འཇུག་ཡིན་ པ་ལ་ཉེས་པ་མེད་ པས་ སེལ་ པས་་་
འཇུག་ པའི་ རྒྱུ་ མཚན་ དངོས་ སྟོན་ པ་ ལ། དོན་ གྱི་ ཞེས་ པ་ ནས།
རྐྱེན་ཡོད་དེ་ནི་རྟོགས་པར་འགྱུར། ། ཞེས་པའི་བར་བྱུང༌། དེ་ཡང་
རང་རེས་དེའི་ཕྱིར་གང་དང་གང་ལས་དོན། ཞེས་སོགས་སུ་སྒྲའི་
སྟེང་དུ། སྒྲ་མིན་དང་། མ་བྱས་པ་དང་། རྟག་པ་སོགས་ལས་
ལོག་པའི་ལྡོག་པ་དུ་མ་དབྱེ་རུང་བར་ཁས་བླངས་པ་ལ། ཁོ་ན་རེ།
ཁྱེད་རང་གི་སློབ་དཔོན་ གྱིས། རང་དབང་མེད་ཕྱིར་དེ་ ལྡན་་་་་་
མིན། །བཏགས་པའི་ཕྱིར་དང་མི་སྲིད་ཕྱིར། ཞེས་པའི་སྐབས་ནས་
བསྟན་པའི་ཉེས་པ་དེ་ཁྱེད་རང་ལ་ཡང་མཚུངས་སོ། །ཞེ་ན། དེ་ལྟ་
བུའི་ཉེས་པ་དེ་ངེད་ལ་མི་མཚུངས་ཞེས་སྟོན་པ་ལ། དེ་ལའང་་་་
གཞན་ལས་ལྡོག་པ་དང༌། ཞེས་པ་ནས། བྱ་བ་འདི་ལ་རྒྱུ་ཅི་ཡོད།
ཅེས་པའི་བར་གསུངས། དེའི་ཕྱིར་གཞན་སེལ་ཡུལ་ལ་ནི། །ཞེས་
- 60 -



རྣམ་འགྲེལ་ལེའུ་དང་པོའི་ཊིཀྐ
པའི་སྐབས་སུ། གཞན་སེལ་བརྡའི་ཡུལ་དུ་ཁས་བླངས་པ་ལ། ཁོ་
ན་རེ། དེ་ལྟར་ཡིན་ན་གཞན་སེལ་པའི་སྤྱི་དེ་གང་ཞེ་ན། དེ་ངོས་
འཛིན་པ་ལ། ཐ་དད་དངོས་རྣམས་ལ་བརྟེན་ནས། །ཞེས་པ་ནས།
སྤྱི་ཉིད་དུ་ནི་འཇུག་ཕྱིར་རོ། ། ཞེས་པའི་བར་གསུངས། གཞན་
སེལ་ལ་བརྡ་སྦྱོར་བའི་ཚུལ་དེ་གང་ཡིན་ཞེ་ན། དེ་མིན་རྣམ་པར་
བཅད་པའི་སྒོ་ནས་བརྡ་སྦྱོར་བ་ཡིན་ཞེས་ སྟོན་པ་ལ། སྒྲ་རྣམས་
ཀྱིས་ནི་བརྡར་བཏགས་སྟོན། ། ཞེས་པ་ནས། དེ་བྱེད་བརྟེན་པའི་
ངོ་བོའི་ཕྱིར། །ཞེས་པའི་བར་གསུངས། ཁོ་ན་རེ། རྗོད་བྱེད་ཀྱི་
སྒྲ་རྣམས་དེ་མིན་རྣམ་པར་བཅད་པའི་སྒོ་ནས་འཇུག་ན། ཤིང་དང་
ཤིང་མིན་གཉིས་རྟོགས་པ་ཕན་ཚུན་བརྟེན་པར་ཐལ་བ་དང༌། ཤེས་
བྱ་ཞེས་པའི་སྒྲ་བྱེ་བྲག་པ་ལ་སེལ་འཇུག་གིས་མ་ཁྱབ་པ་དང༌། སེལ་
འཇུག་ཐུག་མེད་དུ་ཐལ་བའི་སྐྱོན་ཡོད་དོ་ཞེ་ན། སྐྱོན་དང་པོ་སྤོང་
བ་ལ། ཤིང་མ་ཡིན་ལས། ཞེས་པ་ནས། འཁྲུལ་པས་དངོས་པོ་
གཅིག་ལྟར་རྟོགས། །ཞེས་པའི་བར་གསུངས།
སྐྱོན་གཉིས་པ་སྤོང་པ་ལ། བློ་དོན་འགའ་ལས། ཞེས་པ་
ནས། རྣམ་པར་གཅོད་པ་འགའ་ཞིག་ཡོད། ། ཅེས་པའི་བར་་་་་
གསུངས། སྐྱོན་གསུམ་པ་སྤོང་པ་ལ། །གང་ཞིག་གང་ལས་ཐ་དད་
པ ཞེས་པ་ནས། ཐ་དད་ཅེས་ནི་བརྗོད་ཕྱིར་རོ། ཞེས་པའི་
བར་གསུངས། ཡང་རང་རེས། དེ་ལས་གཞན་པ་རྗེས་འགྲོ་བའི།
ཞེས་པར། ཤིང་སྤྱི་དངོས་པོ་བ་བཀག་པ་ལ་ཁོ་ན་རེ། ཤིང་སྤྱི་
དངོས་པོ་བ་མེད་ན་ཤིང་ཁོ་ན་སྒྲ་རྟོག་གི་ཡུལ་དུ་འགྱུར་ལ། དེ་ལྟར་
ན་ཤིང་ལ་ཆ་ཤས་མེད་པས་ཤིང་ཞེས་པའི་སྒྲ་དེས་ཤིང་གི་ཁྱད་ཆོས་
ཀུན་བརྗོད་པ་དང་། ཤིང་འཛིན་རྟོག་པས་ཤིང་གི་ཁྱད་ཆོས་ཀུན་
རྟོགས་པར་འགྱུར་ལ། དེ་ལྟར་ན་དེ་གཉིས་ཀྱི་རྗེས་སུ་ཤིང་མི་རྟག་
- 61 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པར་སྒྲུབ་པའི་རྟགས་ཡང་དག་དང་རྗེས་དཔག་འཇུག་པ་དོན་མེད་དུ་
འགྱུར་རོ། །ཞེ་ན། དེའི་སྐྱོན་མེད་པར་སྒྲུབ་པ་ལ། འདྲེས་པའི་
དོན་གཅིག་གཅོད་པ་ན། ། ཞེས་ པ་ནས། འབྲས་བུ་དུ་མ་རྟེན་་་
གཅིག་འགྱུར། །ཞེས་པའི་བར་གསུངས། ཡང་ཁོ་ན་རེ། སྤྱི་དོན་
གཞན་མེད་ན། །སྤྱི་གཞི་མཐུན་སོགས་ཀྱི་རྣམ་གཞག་ཉམས་སོ། །ཞེ་
ན། སྒྲ་རྟོག་སེལ་འཇུག་ ཏུ་ ཁས་ལེན་པ་ལ་སྤྱི་དང་གཞི་མཐུན་་་་
སོགས་འཐད་པར་བསྟན་པ་དང་། སྒྲ་རྟོག་དངོས་དབང་ གིས་་་
འཇུག་པར་ཁས་ལེན་པ་ལ། དེ་མི་འཐད་པར་བསྟན་པ་གཉིས་ལས།
དང་པོ་སྟོན་པ་ལ། རྣམ་གཅོད་ཅེས་པ་ནས་མི་སྲིད་ཕྱིར། ཞེས་
པའི་བར་གསུངས། གཉིས་པ་ལ་སྤྱི་དང་གཞི་མཐུན་སོགས་ཡུལ་གྱི་
རྣམ་གཞག་མི་འཐད་པར་བསྟན་པ་དང་། ཡུལ་ཅན་སྒྲ་བློའི་རྣམ་
གཞག་ མི་འཐད་པར་བསྟན་པ་གཉིས་ལས། དང་པོ་སྟོན་པ་ལ།
དངོས་པོའི་ངོ་བོ་གཅིག་ཉིད་ཕྱིར། །ཞེས་པ་ནས། བརྡ་ལས་བྱུང་
བ་བསྙད་པར་བྱ། ། ཞེས་པའི་བར་གསུངས། གཉིས་པ་ལ་སྤྱི་སྒྲ་མི་
འཐད་པར་བསྟན་པ་དང༌། སྤྱི་བློ་མི་འཐད་པར་བསྟན་པ་གཉིས་
ལས་དང་པོ་སྟོན་པ་ལ། གལ་ཏེ་གཅིག་གནས་པ་ཡི་ཕྱིར། །ཞེས་པ་
ནས། བ་ལང་ཉིད་སོགས་དེ་ལྡན་འཐོབ། །ཅེས་པའི་བར་གསུངས།
གཉིས་པ་ལ། བྱེ་བྲག་པ་དང་གྲངས་ཅན་པ་གཉིས་ཀྱི་འདོད་པ་
ཐུན་མོང་དུ་འགོག་པ་ལ། གང་དག་ཅེས་པ་ནས། གཞན་ཉིད་ན་
ཡང་བརྟེན་མིན་ཕྱིར། ། ཞེས་ པའི་བར་གསུངས། བྱེ་བྲག་པའི་་
འདོད་པ་འགོག་པ་ལ། མི་འགྲོ་ཞེས་པ་ནས། སྒྲ་དང་ཤེས་པའི་རྒྱུ་
ཡིན་ནོ། ། ཞེས་པའི་བར་གསུངས། གྲངས་ ཅན་པའི་འདོད་པ་་་
འགོག་པ་ལ། གལ་ཏེ་ཞེས་པ་ནས་འཇུག་པ་ལས་སོགས་ཐལ་འགྱུར་
ཕྱིར། ཞེས་པའི་བར་གསུངས། གྲངས་ཅན་གྱིས་སྤྱི་གསལ་རང་
ཁ 62
• ...
- ༔ ༔ ༔
༔ ༔་
་



རྣམ་འགྲེལ་ལེའུ་དང་པོའི་ཊིཀྐ
བཞིན་ཆ་མེད་གཅིག་ལ། གནས་སྐབས་རྫས་ཐ་དད་དུ་ཁས་བླངས་
པ་འགོག་པའི་རིགས་པ་དེས། གཅེར་བུ་པས་རྔ་ཞོ་གཉིས་རང་
བཞིན་ཆ་མེད་གཅིག་ལ་གནས་སྐབས་རྫས་ཐ་དད་དུ་ཁས་ལེན་པ་
ཡང་ཁེགས་ཞེས་སྟོན་པ་ལ། དེ་ཉིད་ཀྱིས་ནི་ཞེས་པ་ནས། དེ་མེད་
ཅེས་པའི་བར་གསུངས། དང་པོ་ལ་གཉིས། ཆོས་ཅན་འཇལ་
བའི་ཚད་མ་དེ་ལས་ཚད་མ་གཞན་དང་སྒྲ་གཞན་འཇུག་པར་སྒྲུབ་པ་
དང༌། དེ་གྲུབ་ན་གཞན་སེལ་གྱི་ཡུལ་ ཅན་དུ་གྲུབ་པར་བསྟན་་་་
པའོ། །
དང་པོ་ལ་གཉིས། སྤྱིར་བསྟན་པ་དང༌། བྱེ་བྲག་ཏུ་བསྟན་
པའོ། ། དང་པོ་ལ་གསུམ། ཐལ་པ་དགོད་པ་དང་རང་ལ་མཚུངས་
པ་ སྤང་ བ་ དང༌། དོན་ བསྡུ་ བའོ། ། དང་ པོ་ ནི། རང༌ རེས།
དེའི་ཕྱིར་ཁྱད་པར་གང་ཞིག་ཆོས། ། ཞེས་པར་རྗོད་བྱེད་ཀྱི་སྒྲ་དང་
རྣམ་པར་རྟོག་པ་སེལ་འཇུག་ཏུ་ཁས་བླངས་པ་ལ། བྱེ་བྲག་པ་དང་
གྲངས་ཅན་པ་རྣམས་ན་རེ། དེ་རྣམས་སེལ་འཇུག་ཡིན་ལ། སྒྲུབ་
འཇུག་མིན་པའི་རྒྱུ་མཚན་ ཅི་ ཡིན་ ཞེ་ན། དེའི་ལན་ སྟོན་ པ་ལ།
རང་འགྲེལ་ལས། ཡང་སྒྲ་དང་རྟགས་དག་གིས་རྣམ་པར་བཅད་པ་
རྟོགས་པར་བྱེད་ཀྱི། སྒྲུབ་པས་དངོས་པོའི་རང་གི་ངོ་བོ་ཁོ་ན་མིན་
ནོ། །ཞེས་བྱ་བ་ཇི་ལྟར་ཤེས་ཤེས་ན། ཚད་མ་གཞན་དང་སྒྲ་གཞན་
འཇུག་པའི་ཕྱིར། ཞེས་གསུངས། དེའི་དོན་ནི། ཡང་སྒྲ་དང་
རྟགས་དག་གིས་རྣམ་པར་བཅད་པ་རྟོགས་པར་བྱེད་ཀྱི་ཞེས་པས།
སེལ་ འཇུག་ ཡིན་ པའི་ རྒྱུ་མཚན་ ཅི་ ཡིན་ ཞེས་ པའི་ དྲི་བ་དེ་ བསྟན།
སྒྲུབ་པས་དངོས་པོའི་རང་གི་ངོ་བོ་ཁོ་ན་མིན་ནོ། ། ཞེས་བྱ་བ་ཇི་ལྟར་
ཤེས་ཤེ་ན། ཞེས་པས་སྒྲུབ་འཇུག་མིན་པའི་རྒྱུ་མཚན་ཅི་ཡིན་ཞེས་
དྲིས་ པ་ ཡིན། ཚད་ མ་ གཞན་ དང༌ སྒྲ་ གཞན་ འཇུག་ པའི་ ཕྱིར།
R RA 3 )3
거
- 63 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཞེས་པས་དྲི་བ་དེ་གཉིས་ཀྱི་ལན་བསྟན་པའི་སྒོ་ནས་ རང་རྒྱུད་ཀྱི་་
རྟགས་ བསྟན། རྟགས་ཀྱང་འདི་ལྟར། སྒྲ་ཆོས་ཅན། ཁྱོད་་་་
འཛིན་རྟོག་པ་དང་། ཁྱོད་ཅེས་བརྗོད་པའི་སྒྲ་གཉིས་སེལ་འཇུག་
ཡིན་ཏེ། ཁྱོད་འཇལ་བའི་ཚད་མའི་རྗེས་སུ་ཁྱོད་མི་རྟག་པར་རྟོགས་
པའི་ཚད་མ་དང་། ཁྱོད་ཅེས་བརྗོད་པའི་སྒྲའི་རྗེས་སུ་ཁྱོད་མི་རྟག་
ཅེས་པའི་སྒྲ་འཇུག་པའི་ཕྱིར། ཞེས་པའི་སྒྲ་རྟགས་དང༌། ཡང་སྒྲ་
ཆོས་ཅན། ཁྱོད་འཛིན་རྟོག་པ་དང་། ཁྱོད་ཅེས་བརྗོད་པའི་སྒྲ་
གཉིས་སྒྲུབ་འཇུག་མིན་ཏེ། རྟགས་སྔར་གྱི་དེའི་ཕྱིར། ཞེས་པའི་
དགག་རྟགས་གཉིས་བསྟན་ནོ། ། རྟགས་དེ་གཉིས་འཕེན་པར་བྱེད་
པའི་ཐལ་བ་དགོད་པ་ལ། དོན་གྱི་ཞེས་སོགས་གསུངས། དེ་ཡང་
ཁྱད་གཞི་ངེས་པའི་རྗེས་སུ་ཡུལ་ཅན་ཕྱི་མ་དོན་མེད་དུ་ཐལ་བས་་
དགག་པ་སྟོན་པ་ལ། དོན་གྱི་ཞེས་པ་ནས། སྒྲུབ་པར་རབ་ཏུ་
འཇུག་པ་ཡིན། །ཞེས་པའི་བར་གསུངས། ཁྱད་ཆོས་ངེས་པའི་རྗེས་
སུ་ཡུལ་ཅན་ཕྱི་མ་དོན་མེད་དུ་ཐལ་བས་དགག་པ་སྟོན་པ་ལ། རྗེས་
སུ་དཔག་པ་ལས་ཀྱང་དངོས། ། ཞེས་པ་ནས། དེ་དག་སྤྱོད་ཡུལ་ཐ་
དད་ཅན། ། ཞེས་པའི་བར་གསུངས། སྒྲ་བློ་རྣམ་གྲངས་པར་
ཐལ་བས་དགག་པ་སྟོན་པ་ལ། གཞན་དུ་དངོས་པོ་ཞེས་སོགས་རྐང་
པ་བཞི་གསུངས། སྒྲ་རྟོག་སྒྲུབ་འཇུག་ཡིན་ཀྱང་། སྒྲ་བློ་རྣམ་་
གྲངས་པར་ཐལ་བའི་སྐྱོན་སྤང་ཞིག་བྱུང་བས་དེ་འགོག་པ་ལ་གང་གི་
ལྟར་ནའང་། ཞེས་པ་ནས་དེ་བཟུང་ན་མི་ཞེས་པའི་བར་གསུངས།
སྒྲ་རྟོག་སྒྲུབ་འཇུག་ཡིན་ཀྱང་ཡུལ་ཡུལ་ཅན་ཕྱི་མ་དོན་མེད་དུ་ཐལ་
བའི་སྐྱོན་སྤོང་ཞིག་བྱུང་བས། དེ་འགོག་པ་ལ། གལ་ཏེ་འཁྲུལ་པ་
ཞེས་པ་ནས། རྐྱེན་ཡོད་དེ་ནི་རྟོགས་པར་འགྱུར་ཞེས་པའི་བར་
གསུངས། སྒྲ་འཛིན་མངོན་སུམ་ཆོས་ཅན། སྒྲ་ལ་ཁྱོད་ཀྱིས་མ་
- 64 -



རྣམ་འགྲེལ་ལེའུ་དང་པོའི་ཊིཀྐ
མཐོང་བ་སྟེ་མ་ངེས་པའི་བྱས་མི་རྟག་གི་ཆ་གཞན་ཚད་མ་ཕྱི་མ་རྣམས་
ཀྱིས་བརྟག་ཅིང་གཞལ་ བར་བྱ་བ་གང་ཞིག་ཡོད་དེ་མེད་པར་ ཐལ།
ཁྱོད་སྒྲའི་དོན་གྱི་རང་གི་ངོ་བོ་གཅིག་པོ་དེའི་བདག་ཉིད་མངོན་སུམ་
གྱིས་གྲུབ་པ་ཡིན་པ་གང་ཞིག སྒྲ་འཛིན་རྟོག་པའང་ཁྱོད་དང་སྒྲུབ་
འཇུག་ཏུ་མཚུངས་པའི་ཕྱིར། འདོད་ན། སྒྲ་འཛིན་མངོན་སུམ་
གྱི་རྗེས་སུ་སྒྲ་མི་རྟག་པར་སྒྲུབ་པའི་རྟགས་དང་རྗེས་དཔག་འཇུག་པ་
དོན་མེད་པར་ཐལ་ལོ། ། གཉིས་པ་ནི། ཁོ་ན་རེ། སྒྲ་འཛིན་་་
མངོན་སུམ་གྱི་རྗེས་སུ་ སྒྲ་མི་རྟག་ པར་ སྒྲུབ་པའི་ རྟགས་དང་རྗེས་་་་
དཔག་འཇུག་པ་དོན་མེད་པར་ཐལ། སྒྲ་འཛིན་མངོན་སུམ་གྱིས་
སྒྲའི་སྟེང་གི་བྱས་མི་རྟག་མཐོང་བའི་ཕྱིར། ཞེ་ན། མི་མཚུངས་ཏེ།
དེ་ལ་ཁྱབ་པ་མེད་པར་ཐལ། གལ་ཏེ་ཕྱི་ནང་གི་འཁྲུལ་པའི་རྒྱུ་
མཚན་གྱིས་སྒྲ་ལ་རྟག་པ་སོགས་ཀྱི་ཡོན་ཏན་གཞན་སྒྲོ་འདོགས་ཤིང༌།
སྦྱོར་བར་མི་བྱེད་ན། དེའི་རྗེས་སུ་དེ་འདྲའི་རྟགས་དང་རྗེས་དཔག་
འཇུག་པ་དོན་མེད་ནའང༌། དེ་འདྲའི་སྒྲོ་འདོགས་བཟློག་པའི་ཕྱིར་
དུ་དེའིརྗེས་སུ་དེ་འདྲའི་རྟགས་དང་རྗེས་དཔག་འཇུག་པ་དོན་ཡོད་
པའི་ཕྱིར། ཁོ་ན་རེ། སྒྲ་རྟག་པར་མེད་ན་སྒྲ་རྟག་འཛིན་གྱི་འཁྲུལ་
པ་སྐྱེ་བ་འགལ་ལོ་ཞེ་ན། མི་འགལ་ཏེ། ཉ་ཕྱིས་དང་དངུལ་གཉིས་
གཟུགས་ཀྱི་ཆོས་ཁ་དོག་དཀར་པོར་མཐུན་པར་མཐོང་བ་ལས། ཉ་
ཕྱིས་ལ་དངུལ་དུ་འཁྲུལ་བའི་རྣམ་པ་སྐྱེ་བ་ལྟར། སྒྲ་རྟག་པར་མེད་
ཀྱང་དེར་འཁྲུལ་བ་མཐོང་བའི་ཕྱིར། གསུམ་ པ་ནི། ཁོ་ན་རེ།
སྒྲ་འཛིན་མངོན་སུམ་གྱིས་སྒྲའི་སྟེང་གི་བྱས་མི་རྟག་མཐོང་བའི་རྒྱུ་
མཚན་ ཅི་ ཡིན་ ཞེ་ ན། དེའི་རྒྱུ་མཚན་ སྟོན་ པ་ ལ་ འདི་ གསུངས།
གཟུགས་ཆོས་ཞེས་སོགས་ཀྱི་དོན་བསྡུ་སྟོན་པ་ལ། འཁྲུལ་པས་ཞེས་
པའི་ རྐང་ པ་ གཉིས་ གསུངས། སྒྲ་འཛིན་ མངོན་ སུམ་ ཆོས་ ཅན།
- 65 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཁྱོད་ཀྱི་སྒྲ་དང་གྲུབ་བདེ་རྫས་གཅིག་པའི་ཡོན་ཏན་མཐའ་དག་མཐོང་
བ་ཉིད་ཡིན་ཏེ། ཁྱོད་སྒྲའི་དངོས་པོ་གཟུང་དོན་དུ་བྱས་ནས་མཐོང་
བའི་མངོན་སུམ་ཡིན་པ་གང་ཞིག ། སྒྲ་དང་སྒྲའི་སྟེང་གི་བྱས་མི་
རྟག་ཡུལ་དུས་རང་བཞིན་གང་ལ་ལྟོས་ནས་ཀྱང་གྲུབ་བདེ་རྫས་གཅིག་
ཡིན་པའི་ཕྱིར། དང་པོ་གྲུབ་སྟེ། ཁྱོད་ཀྱིས་སྒྲའི་སྟེང་གི་བྱས་མི་
རྟག་མངོན་སུམ་དུ་མཐོང་བར་དོན་གྱི་རང་གི་ངོ་བོ་གཅིག ཅེས་
པར་བསྒྲུབས་ཟིན་པ་དེའི་ཕྱིར། དེ་ཆོས་ཅན། ཁྱོད་ཀྱི་རྗེས་སུ་སྒྲ་
མི་རྟག་པར་སྒྲུབ་པའི་རྟགས་དང་རྗེས་དཔག་རབ་ཏུ་འཇུག་པ་དོན་
ཡོད་པ་ཡིན་ཏེ། སྒྲ་རྟག་འཛིན་གྱི་འཁྲུལ་པས་སྒྲ་མི་རྟག་པར་ངེས་
པར་མི་བྱེད་པས་སྒྲ་རྟག་འཛིན་གྱི་འཁྲུལ་པ་བཟློག་པའི་ཕྱིར་དུ་་་
འཇུག་པའི་ཕྱིར། གཉིས་པ་ལ་གཉིས། སྒྲ་རྟགས་གཞན་སེལ་
པའི་ཡུལ་ཅན་མིན་པ་ལ་གནོད་པ་བསྟན་པ་དང༌། སྒྲོ་འདོགས་
མངོན་གྱུར་མེད་ན་སེལ་པའི་ཡུལ་ཅན་དུ་འགལ་བ་སྤང་བའོ། ། དང་
པོ་ནི། ཁྱད་གཞི་སྒྲ་འཛིན་རྟོག་པ་སྒྲུབ་འཇུག་ཡིན་ན་ཡུལ་ཅན་ཕྱི་
མ་དོན་མེད་དུ་ཐལ་བའི་སྐྱོན་ཡོད་པར་མ་ཟད། ཁྱད་ཆོས་སྒྲའི་
སྟེང་གི་བྱས་པ་ངེས་པའི་རྟོག་པ་སྒྲུབ་འཇུག་ཡིན་ན་ཡང༌། ཡུལ་
ཅན་ཕྱི་མ་དོན་མེད་དུ་ ཐལ་བའི་སྐྱོན་ཡོད་ཅེས་སྟོན་པ་ལ་འདི་་་་
གསུངས། སྒྲ་བྱས་པར་རྟོགས་པའི་རྗེས་སུ་དཔག་པ་ལས་ཀྱང་རང་
ཡུལ་དངོས་པོའི་དབང་གིས་འཛིན་ན་དེ་འདྲའི་རྗེས་དཔག་ཆོས་ཅན།
ཁྱོད་ཀྱིས་སྒྲའི་སྟེང་གི་མི་རྟག་པ་ལ་སོགས་པའི་ཆོས་ཀུན་འཛིན་ཅིང་
ངེས་པར་ཐལ། ཁྱོད་སྒྲའི་སྟེང་གི་བྱས་པའི་ཆོས་གཅིག་སྒྲུབ་པའི་སྒོ་
ནས་ངེས་པའི་རྟོག་པ་ཡིན་པ་གང་ཞིག སྒྲ་དང་སྒྲའི་སྟེང་གི་བྱས་
མི་རྟག་ཡུལ་དུས་རང་བཞིན་གང་ལ་ལྟོས་ནས་ཀྱང་གྲུབ་བདེ་རྫས་
གཅིག་ཡིན་པའི་ཕྱིར། ཁོ་ན་རེ། ཁྱེད་རང་ལའང་སྔར་གྱི་ཡུལ་
-- 66 -



རྣམ་འགྲེལ་ལེའུ་དང་པོའི་ཊཱིཀྐ
ཅན་ཕྱི་མ་དོན་མེད་དུ་ཐལ་བའི་ཉེས་པ་དེ་ཡོད་དོ། །ཞེ་ན། སེལ་
བ་སྨྲ་བ་དཔལ་ལྡན་ཆོས་ཀྱི་གྲགས་པ་ཆོས་ཅན། ཁྱོད་ལ་ཁྱད་གཞི་
ངེས་པའི་རྗེས་སུ་ཡུལ་ཅན་ཕྱི་མ་དོན་མེད་དུ་ཐལ་བ་དང༌། ཁྱད་
ཆོས་ངེས་པའི་རྗེས་སུ་ཡུལ་ཅན་ཕྱི་མ་དོན་མེད་དུ་ཐལ་བའི་ཉེས་པ་
འདིར་ནི་ཐལ་བར་མི་འགྱུར་ཏེ། ཁྱོད་ཀྱིས་རྗོད་བྱེད་ཀྱི་སྒྲ་དང་
རྟོག་པ་རྣམས་སེལ་འཇུག་ཏུ་ཁས་བླངས་པའི་ཕྱིར། དེས་ན་སྔར་
བཤད་པ་དེ་ལྟར་རྟགས་ཡང་དག་ལ་བརྟེན་པའི་རྗེས་དཔག་ལ་སོགས་
པའི་རྟོག་པ་དང་རྗོད་བྱེད་ཀྱི་སྒྲ་རྣམས་སེལ་པའི་ཡུལ་ཅན་ཡིན་པར་
རབ་ཏུ་བསྒྲགས་པའི་རྒྱུ་མཚན་ཡོད་དེ། དེ་རྣམས་སེལ་པས་འཇུག་
པ་ལ་ཉེས་པ་མེད་ཅིང་སྒྲུབ་པས་འཇུག་པ་ལ་ཉེས་པ་ཡོད་པ་དེའི་ཕྱིར།
གཞན་ལུགས་བཀག་པའི་དོན་བསྡུ་བ་ནི། རྗོད་བྱེད་ཀྱི་སྒྲ་དང་རྟོག་
པ་རྣམས་སེལ་པས་འཇུག་པ་ལས་གཞན་དུ་སྒྲུབ་འཇུག་ཡིན་ན་ སྒྲ་
འཛིན་རྟོག་པ་ཆོས་ཅན། ཁྱོད་ཀྱིས་ཆོས་ཅན་སྒྲ་གྲུབ་པར་གྱུར་པ་
ན། དེ་ལས་གཞན་ཁྱོད་ཀྱིས་མ་གྲུབ་པའི་སྒྲའི་སྟེང་གི་བྱས་མི་རྟག་
གི་ཆ་གཞན་ཅི་ཞིག་ཡོད་དེ་མེད་པར་ཐལ། ཁྱོད་སྒྲ་ལ་སེལ་པས་
འཇུག་པ་ལས་གཞན་དུ་སྒྲུབ་པས་འཇུག་པའི་ངེས་ཤེས་ཡིན་པའི་ཕྱིར།
གཉིས་པ་ནི། སྔོན་འཛིན་མངོན་སུམ་གྱིས་སྔོན་པོ་མཐོང་བ་འགའ་
ལའང༌། དེའི་རྗེས་ སུ་ སྐྱེས་ པའི་སྔོན་པོ་དོན་མཐུན་དུ་ངེས་ པའི་
ངེས་ཤེས་གང་ཡིན་པ་དེ་ཆོས་ཅན། ཁྱོད་སེལ་འཇུག་མ་ཡིན་པར་
ཐལ། ཁྱོད་ཀྱི་དུས་ན་ཁྱོད་ཀྱི་གཅད་བྱར་གྱུར་པའི་སྔོན་པོ་སྔོ་མིན་
དུ་ སྒྲོ་ འདོགས་ པའི་ སྒྲོ་ འདོགས་ མངོན་ གྱུར་ པ་ མེད་ པའི་ ཕྱིར།
འདོད་མི་ནུས་ཏེ། ཁྱོད་སྤྱིའི་དོན་ཅན་གྱི་རྣམ་པར་རྟོག་པ་ཡིན་པ་
གང་ཞིག སངས་རྒྱས་པ་ཁྱོད་ཀྱིས་རྟོག་པ་ལ་སེལ་འཇུག་གིས་ཁྱབ་
པ་ཁས་བླངས་པའི་ཕྱིར། ཞེ་ན། རྩ་བར་མ་ཁྱབ་སྟེ། དེ་འདྲའི་
- 67 -



རྗེ་སྨོན་ལམ་དཔལ་བའི་རྣམ་འ གྲེལ་ཊཱིཀྐ
ངེས་ཤེས་ཆོས་ཅན། ཁྱོད་སེལ་བའི་སྤྱོད་ཡུལ་ཅན་ཡིན་ཏེ། ཁྱོད་
རང་གི་འདུ་བྱེད་ཀྱི་ནུས་པ་མཉམ་གྱི་བར་ལ་གཞན་དོན་སྔོན་པོ་སྔ་
མིན་གྱི་ཆ་སྒྲོ་མ་བཏགས་པའི་སྔོན་པོ་དེ་ཙམ་ལ་འཇུག་པའི་ངེས་ཤེས་
ཡིན་པའི་ཕྱིར། དེ་སྒྲུབ་པ་ནི། དེ་འདྲའི་ངེས་ཤེས་འདི་ནི་ཆོས་
ཅན། ཁྱོད་སྔོན་པོ་སྔོ་མིན་དུ་སྒྲོ་འདོགས་པའི་སྒྲོ་འདོགས་ཀྱི་ཞེན་
ཡུལ་གྱིས་དབེན་པའི་སྔོན་པོ་ལ་འཇུག་ཅེས་བྱ་བར་ཤེས་པ་ཡིན་ཏེ།
ངེས་པ་ཁྱོད་དང་ནི་སྔོན་པོ་སྔོ་མིན་དུ་སྒྲོ་འདོགས་པའི་སྒྲོ་འདོགས་ཀྱི་
ཡིད་གཉིས་དངོས་སུ་གནོད་བྱ་གནོད་བྱེད་ཀྱི་ངོ་བོ་ཡིན་པའི་ཕྱིར།
གཉིས་པ་ལ་གསུམ། སྒྲ་རྟོགས་སེལ་པའི་ཡུལ་ཅན་དུ་གྲུབ་པ་དང་།
སྒྲུབ་འཇུག་ཡིན་པ་དགག་པ་དང༌། དེའི་ལན་དགག་པའོ། །
དང་པོ་ནི། རྗོད་བྱེད་ཀྱི་སྒྲ་དང་རྟོག་པ་དེ་དག་སྤྱོད་ཡུལ་ཐ་
དད་པ་ཅན་གྱི་སེལ་འཇུག་ཡིན་ཏེ། སྒྲའི་སྟེང་གི་བྱས་མི་རྟག་གི་ཆ་
ཤས་ལ་མ་བྱས་རྟག་པ་སོགས་སུ་སྒྲོ་འདོགས་པའི་སྒྲོ་འདོགས་ཇི་སྙེད་
ཡོད་པ་དེ་བསལ་བའི་ཕྱིར་དུ་ངེས་པ་དང༌། སྒྲ་ཡང་གྲངས་དེ་སྙེད་
ཁོ་ན་འཇུག་པ་དེའི་ཕྱིར། གཉིས་པ་ནི། སྒྲ་རྟོག་སེལ་པས་འཇུག་
པ་ལས་གཞན་དུ་སྒྲུབ་པས་འཇུག་པ་ཡིན་ཏེ། སྒྲའི་སྟེང་གི་མི་རྟག་
པའི་དངོས་པོ་གཅིག་བུ་ལ། དེའི་སྟེང་གི་བྱས་པ་ཞེས་བརྗོད་པའི་
སྒྲའམ། དེའི་སྟེང་གི་བྱས་པ་འཛིན་པའི་རྟོག་བློ་གཅིག་གིས་ཡུལ་དུ་
བྱས་པས་ཁྱབ་པའི་ཕྱིར་ཞེ་ན། སྒྲ་ཆོས་ཅན། ཁྱོད་ཀྱི་སྟེང་གི་བྱས་
མི་རྟག་བརྗོད་པའི་སྒྲ་གཉིས་སྒྲ་རྣམ་གྲངས་པ་ནི་ཉིད་དུ་འགྱུར་བ་
དང་། ཁྱོད་ཀྱི་སྟེང་གི་བྱས་མི་རྟག་འཇལ་བའི་རྟོག་པ་གཉིས་བློ་
རྣམ་གྲངས་པ་ནི་ཉིད་དུ་འགྱུར་བར་ཐལ། ཁྱོད་ཀྱི་སྟེང་གི་བྱས་མི་
རྟག་བརྗོད་པའི་སྒྲ་གཉིས་ཡུལ་གཞན་མིན་པར་ཡུལ་དང་དགོས་པ་ཐ་
དད་མེད་པའི་སྒྲ་ཐ་དད་དང༌། ཁྱོད་ཀྱི་སྟེང་གི་བྱས་མི་རྟག་འཇལ་
68 —



རྣམ་འགྲེལ་ལེའུ་དང་པོའི་ཊིཀྐ
བའི་རྟོག་པ་གཉིས་ཡུལ་གཞན་མིན་པར་ཡུལ་དང་དགོས་པ་ཐ་དད་
མེད་པའི་བློ་ཐ་དད་ཡིན་པའི་ཕྱིར། གསུམ་པ་ལ་གཉིས། ཁྱད་
པར་རེ་རེ་ཁོ་ན་ལ་སྒྲུབ་འཇུག་ཏུ་འདོད་པ་དགག་པ་དང་། རྟོག་
པས་ཀུན་བཟུང་ཡང་ མ་ངེས་ པ་ དགག་ པའོ། ། དང་ པོ་ ལ་ གཉིས།
རྒྱས་བཤད་དང་། དོན་བསྡུ་བའོ། །དང་པོ་ནི། བྱེ་བྲག་པ་གང་
གི་ལྟར་ན་སྒྲ་བློ་རྣམ་ གྲངས་པར་ཐལ་བའི་སྐྱོན་མེད་དེ། ཡུལ་གྱི་
གནས་ཚུལ་ནི་སྒྲའི་ཁྱད་པར་སྣ་ཚོགས་པ་ཅན་གྱི་དོན་བྱས་མི་རྟག་
ནང་ཕན་ཚུན་རྫས་ཐ་དད་ཅིང༌། , དེ་དག་སྒྲ་དང་ཡང་རྫས་ཐ་དད་
ཡིན་ལ། ཡུལ་ཅན་རྟོག་པའི་འཇུག་ཚུལ་ནི། སྒྲ་བྱས་པར་རྟོགས་
པའི་རྟོག་བློས་སྒྲའི་སྟེང་གི་བྱས་པ་འཛིན་གྱི་དེའི་སྟེང་གི་མི་རྟག་པ་མི་
འཛིན་པའི་ཕྱིར། དཔེར་ན་མར་གྱི་གོང་བུ་ལ་ཏིལ་དུ་མ་འབྱར་
བའི་ཚེ་ན། ཏིལ་རྣམས་ནང་ཕན་ཚུན་རྫས་ཐ་དད་ཡིན་ཅིང་། དེ་
དག་མར་གྱི་གོང་བུ་དང་ཡང་རྫས་ཐ་དད་ཡིན་པ་བཞིན་ནོ། ཞེ་ན།
སྒྲའི་སྟེང་གི་བྱས་མི་རྟག་ཆོས་ཅན། ཁྱོད་སྒྲ་ལ་མ་འབྲེལ་བར་ཐལ།
ཁྱོད་དེ་ལ་བདག་གཅིག་ཏུ་ཡང་མ་འབྲེལ། ཁྱོད་དེ་ལ་དེ་བྱུང་དུ་
ཡང་མ་འབྲེལ་པའི་ཕྱིར། དང་པོ་ཁས་བླངས། ཕྱི་མ་མ་གྲུབ་ན།
དེ་ཆོས་ཅན། དེར་ཐལ། སྒྲ་དེས་ཁྱོད་ལ་ཕན་པའི་ནུས་པ་མེད་
པའི་ཕྱིར། མ་གྲུབ་ན། འོ་ན་སྒྲ་དང་སྒྲའི་སྟེང་གི་བྱས་མི་རྟག་ལ་
ཕན་པའི་ནུས་པ་རྣམས་རྫས་གཅིག་ཡིན་ནམ། རྫས་ཐ་དད་ཡིན།
ཁོ་ན་རེ། དང་པོ་ལྟར་གྲུབ་བདེ་རྫས་གཅིག་ཡིན་ནོ་ཞེ་ན། སྒྲ་
བྱས་པར་ངེས་པའི་རྟོག་པ་ཆོས་ཅན། ཁྱོད་ཀྱིས་སྒྲ་དང་སྒྲའི་སྟེང་
གི་བྱས་མི་རྟག་ལ་ཕན་པའི་ནུས་པའི་བདག་ཉིད་ཀུན་སྒྲུབ་པའི་་་
སྒོ་ནས་བཟུང་ཞིང་ངེས་པར་ཐལ། ཁྱོད་སྒྲའི་སྟེང་གི་བྱས་པ་ལ་
སྒྲུབ་པས་འཇུག་པའི་རྟོག་པ་ཡིན་པ་གང་ཞིག ཡན་ལག་སྒྲ་དེ་སྒྲས་
– 69 ལ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྒྲའི་ཁྱད་པར་བྱས་མི་རྟག་སྣ་ཚོགས་ལ་ཕན་པའི་ནུས་པ་ལས་རྫས་
དབྱེར་མེད་པའི་བདག་ཉིད་གཅིག་ཡིན་པའི་ཕྱིར། རྟགས་གཉིས་
དངོས། འདོད་ན། ཁྱོད་ཀྱིས་ སྒྲས་ ཕན་གདགས་བྱའི་བྱེ་བྲག་
སྒྲའི་སྟེང་གི་བྱས་མི་རྟག་གང་མ་ངེས་ཏེ་ངེས་པར་ཐལ། འདོད་
པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་རྗེས་སུ་སྒྲ་མི་རྟག་
པར་སྒྲུབ་པའི་རྟགས་དང་རྗེས་དཔག་འཇུག་པ་དོན་མེད་པར་ཐལ།
འདོད་པ་དེའི་ཕྱིར། ཁྱབ་ སྟེ། ཕན་གདགས་བྱ་དང་ ཕན་་་་་་་
འདོགས་བྱེད་གཉིས་གང་རུང་གཅིག་ངེས་ཤེས་ཀྱིས་སྒྲུབ་པའི་སྒོ་ནས་
ཤེས་ན་ནི་གཉིས་ཀ་བཟུང་དགོས་པའི་ཕྱིར་ཏེ། ཕན་གདགས་བྱ་
དང་ཕན་འདོགས་བྱེད་དེ་དག་རྟོགས་པ་ཕན་ཚུན་བརྟེན་པའི་ཚུལ་
གྱིས་བདག་ཉིད་ལ་འབྲེལ་བ་ཡིན་པའི་ཕྱིར། ཁོ་ན་རེ། བརྟག་པ་
གཉིས་པ་ ལྟར་ སྒྲ་དང་སྒྲས་སྒྲའི་ཁྱད་ཆོས་བྱས་མི་རྟག་ ལ་ ཕན་་་་་་
འདོགས་པའི་ནུས་པ་རྣམས་རྫས་ཐ་དད་ཡིན་ནོ་ཞེ་ན། སྒྲས་སྒྲའི་
ཁྱད་ཆོས་བྱས་མི་རྟག་ལ་ཕན་འདོགས་པའི་ནུས་པ་དེ་དག་ཆོས་ཅན།
ཁྱོད་སྒྲ་དེའི་ ཅི་ཡིན་ཏེ་ སྒྲ་དང་འབྲེལ་མེད་དུ་ཐལ། ཁྱོད་སྒྲ་ལ་་
བདག་གཅིག་ཏུ་ཡང་མ་འབྲེལ། དེ་ལ་དེ་བྱུང་དུ་ཡང་མ་འབྲེལ་
པའི་ཕྱིར། དང་པོ་ཁས། ཕྱི་མ་གྲུབ་སྟེ། སྒྲ་དེ་ཡིས་སྒྲས་སྒྲའི་་
ཁྱད་ཆོས་བྱས་མི་རྟག་ལ་ཕན་པའི་ནུས་པ་དེ་དག་ལ་ཕན་པ་མེད་པའི་
ཕྱིར། གལ་ཏེ་མ་གྲུབ་ན། སྒྲ་དེས་སྒྲས་སྒྲའི་ཁྱད་ཆོས་བྱས་མི་རྟག་
ལ་ཕན་པའི་ནུས་པ་དེ་ལ་ཡང་ཕན་པ་དེ་ལྟ་ཡིན་པའི་ཕྱིར་ཟེར་ན། །
འོ་ན་སྒྲས་སྒྲའི་ཁྱད་ཆོས་བྱས་མི་རྟག་ལ་ཕན་པའི་ནུས་པ་ཐུག་མེད་དུ་
འགྱུར་བར་ཐལ། སྒྲས་སྒྲའི་ཁྱད་ཆོས་བྱས་མི་རྟག་ལ་ཕན་པའི་ནུས་
པ་དེ་ལ་ཡང་ཕན་པ་དེ་ལྟ་ཡིན་པའི་ཕྱིར། གཉིས་པ་ནི། ཁོ་ན་རེ།
བདག་ཉིད་བདག་ཉིད་ཀུན་བཟུང་ན། ། ཞེས་པའི་སྐབས་ནས་བསྟན་
- 70 ཡ



རྣམ་འགྲེལ་ལེའུ་དང་པོའི་ཊིཀྐ
པའི་སྒྲ་བྱས་པར་ངེས་པའི་རྟོག་པ་དེས། སྒྲས་སྒྲའི་སྟེང་གི་བྱས་མི་
རྟག་ལ་ཕན་པའི་ནུས་པ་ཀུན་སྒྲུབ་པའི་སྒོ་ནས་ངེས་པར་ཐལ་བའི་
སྐྱོན་མེད་དེ། དེ་འདྲའི་རྟོག་པ་དེས་ སྒྲས་སྒྲའི་སྟེང་གི་བྱས་ པ་་་
གཅིག་ལ་ཕན་པར་བྱེད་པའི་ནུས་པ་ཁོ་ན་སྒྲུབ་པའི་སྒོ་ནས་བཟུང་
ཞིང་ངེས་ པའི་ ཕྱིར། ཞེ་ན་ནི། དེ་འདྲའི་ རྟོག་ པ་ ཆོས་ ཅན།
ཁྱོད་ཀྱིས་སྒྲས་སྒྲའི་སྟེང་གི་བྱས་པ་ལ་ཕན་པའི་ནུས་པ་དེ་སྒྲུབ་པའི་སྒོ་
ནས་བཟུང་ན་ནི། སྒྲས་སྒྲའི་སྟེང་གི་མི་རྟག་པ་ལ་ཕན་པའི་ནུས་པ་
སོགས་ཐམས་ཅད་བཟུང་དགོས་པར་ཐལ། ཁྱོད་སྒྲས་སྒྲའི་སྟེང་གི་
བྱས་པ་ལ་ཕན་པའི་ནུས་པ་དེ་སྒྲུབ་པའི་སྒོ་ནས་ངེས་པའི་རྟོག་པ་ཡིན་
པ་གང་ཞིག ཁྱོད་ཀྱི་མཐོང་བར་འདོད་པའི་སྒྲས་སྒྲའི་སྟེང་གི་བྱས་
པ་དེ་ཕན་པའི་ནུས་པ་དང་། ཁྱོད་ཀྱིས་མ་མཐོང་བར་འདོད་པའི་
སྒྲས་སྒྲའི་སྟེང་གི་མི་རྟག་པ་ལ་ཕན་པའི་ནུས་པ་གཉིས་རྫས་གཞན་
མིན་པར་གྲུབ་བདེ་རྫས་གཅིག་ཡིན་པ་དེའི་ཕྱིར། དང་པོ་དང་
གསལ་པ་དངོས། གཉིས་པ་ནི། རང་རེས། དོན་གྱི་རང་གི་ངོ་
བོ་གཅིག ། ཅེས་པར། སྒྲ་འཛིན་རྟོག་པ་སྒྲ་ལ་སྒྲུབ་པས་་
འཇུག་པའི་ངེས་ཤེས་ཡིན་ན། དེའི་རྗེས་སུ་སྒྲ་མི་རྟག་པར་སྒྲུབ་
པའི་རྟགས་དང་རྗེས་དཔག་འཇུག་པ་དོན་མེད་དུ་ཐལ་བའི་སྐྱོན་ཡོད་
པར་བསྟན་པ་ལ། རིགས་པ་ཅན་པ་ན་རེ། གལ་ཏེ་སྒྲ་འཛིན་རྟོག་
པས་སྒྲའི་སྟེང་གི་བྱས་མི་རྟག་ཀུན་སྒྲུབ་པའི་སྒོ་ནས་བཟུང་བར་་་་
འདོད་པའི་ཕྱོགས་ལ་ཡང་དེའི་རྗེས་སུ་སྒྲ་མི་རྟག་པར་སྒྲུབ་པའི་་་
རྟགས་དང་རྗེས་དཔག་གཞན་འཇུག་པར་འདོད་དེ། སྒྲ་རྟག་་་་་
འཛིན་གྱི་འཁྲུལ་པ་ལྡོག་པའི་ཕྱིར་དུ་འཇུག་པའི་ཕྱིར། ཞེ་ན། འོ་
ན་རྗེས་དཔག་སེལ་འཇུག་ཏུ་གྲུབ་ཅེས་སྟོན་པ་ནི། སྒྲ་མི་རྟག་པར་
རྟོགས་པའི་རྗེས་དཔག་དེ་ནི་ཆོས་ཅན། རྣམ་གཅོད་སེལ་པའི་ཡུལ་
— 71 ཡ༌



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཅན་དུ་གྲུབ་པ་ཡིན་ཏེ། ཁྱོད་སྒྲ་རྟག་འཛིན་གྱི་སྒྲོ་འདོགས་སེལ་
བྱེད་ཀྱི་རྟོག་པ་ཡིན་པའི་ཕྱིར། རྟགས་གསལ་ཁས། དེར་མ་ཟད། །
རྗེས་ ཀྱི་ངེས་ ཤེས་རྣམས་ ཀྱང་ སེལ་ འཇུག་ ཏུ་ གྲུབ་ ཅེས་ སྟོན་ པ་ ནི།
སྒྲ་མི་རྟག་པར་རྟོགས་པའི་རྗེས་དཔག་དེ་ལས་གཞན་པ་སྒྲ་མི་རྟག་
པར་ངེས་པའི་ངེས་ཤེས་ཕྱི་མའང་ཆོས་ཅན། སྒྲ་མི་རྟག་པར་རྟོགས་
པའི་རྗེས་དཔག་དེ་དང་འདྲ་ བར་ སེལ་འཇུག་ཡིན་ཏེ། རང་གི་
གཅད་བྱར་གྱུར་པའི་སྒྲོ་འདོགས་ཀྱི་ཞེན་ཡུལ་མེད་པ་ལ་ནི་འཇུག་
པའི་ངེས་ཤེས་ཡིན་པའི་ཕྱིར། གཞན་ཡང༌། རིགས་པ་ཅན་པ་
ཁྱོད་ཀྱིས་སྒྲའི་སྟེང་གི་བྱས་མི་རྟག་སྒྲ་འཛིན་རྟོག་པས་སྒྲུབ་པའི་སྒོ་
ནས་བཟུང་བར་ཁས་ལེན་པ་དང༌། དེ་སྒྲ་འཛིན་རྟོག་པས་མ་ངེས་
པར་ ཁས་ ལེན་ པ་ གཉིས་ ཁས་ བླངས་ ནང་འགལ་ ཞེས་ སྟོན་ པ་ ནི།
གཞན་ཡང་། སྒྲའི་སྟེང་གི་བྱས་མི་རྟག་གི་ངོ་བོ་གང་ཡིན་པ་དེ་ནི་
ཆོས་ཅན། ཁྱོད་ཇི་ལྟར་ཡང་སྒྲ་འཛིན་རྟོག་པ་དེས་སྒྲུབ་པའི་སྒོ་
ནས་བཟུང་བའི་ཡུལ་ཡིན་པ་མི་འཐད་པར་ཐལ། ཁྱོད་ངེས་པ་སྒྲ་
འཛིན་རྟོག་པ་རྣམས་ཀྱིས་མ་ངེས་པའི་ཕྱིར། འདི་གང་ལས་འཕྲོས་
ན། གཞན་ཡང་ངོ་བོ་གང་ཞེས་པའི་ལྡོག་ཁྱབ་ལ་འཕྲོས་ཏེ། སྒྲའི་
སྟེང་གི་བྱས་མི་རྟག་ཆོས་ཅན། ཁྱོད་སྒྲ་འཛིན་མངོན་སུམ་གྱིས་ངེས་
པར་ཐལ། ཁྱོད་དེ་སྒྲུབ་པའི་སྒོ་ནས་བཟུང་བའི་ཡུལ་ཡིན་པའི་ཕྱིར་
ཟེར་ན། མི་མཚུངས་ཏེ། སྒྲ་འཛིན་མངོན་སུམ་གྱི་ནི་ཆོས་ཅན།
སྒྲའི་སྟེང་གི་བྱས་མི་རྟག་གཟུང་ཡུལ་དུ་བྱེད་པ་ཡིན་ཏེ། སྒྲའི་ཁྱད་
པར་བྱས་མི་རྟག་ལ་སྣང་མི་སྣང་གི་ཆ་ཤས་རྣམ་པར་སྤངས་པའི་སྒོ་
ནས་སྒྲ་ལ་སྒྲུབ་པས་འཇུག་པའི་མངོན་སུམ་ཡིན་པའི་ཕྱིར། འོ་ན།
དེས་དེ་དག་རྟོགས་པར་ཡང་མཚུངས་སོ་ཞེ་ན། སྒྲ་འཛིན་མངོན་
སུམ་ཆོས་ཅན། ཁྱོད་ཀྱིས་སྒྲའི་སྟེང་གི་བྱས་མི་རྟག་བཟུང་བ་ལའང་
ཕ 72 ཕ



རྣམ་འགྲེལ་ལེའུ་དང་པོའི་ཊིཀྐ
རྟོགས་ པས་མ་ ཁྱབ་ སྟེ། ཁྱོད་ཀྱིས་ཁྱད་པར་གང་ལ་ རྟོགས་ པའི་
མཐུན་རྐྱེན་ཚང་བར་ཡོད་པའི་སྒྲ་དེ་ནི་རྟོགས་པར་འགྱུར་ལ། ཁྱོད་
ཀྱིས་སྒྲའི་སྟེང་གི་བྱས་མི་རྟག་རྟོགས་པའི་མཐུན་རྐྱེན་མ་ཚང་པའི་
ཕྱིར། གཉིས་པ་ལ་གསུམ། ལོག་ལྡོག་དང་སྤྱི་གསལ་ མཚུངས་
པའི་རྩོད་པ་སྤང་པ་དང་། གཞན་སེལ་གྱི་སྤྱི་ངོས་གཟུང་པ་དང་།
བརྡའི་ཡུལ་ངོས་གཟུང་པའོ། ། །
དང་པོ་ལ་གསུམ། སེལ་ པ་སྨྲ་ བ་ལ་ཉེས་ པ་ མེད་ པ་ དང་།
སྒྲ་དངོས་དབང་གིས་འཇུག་པ་ལ་ཉེས་པ་ཡོད་པ་དང་། དེས་ན་
རྗོད་འདོད་ཀྱི་དབང་གིས་འཇུག་རིགས་པར་བསྟན་པའོ། ། དང་པོ་
ལ་གསུམ། ལན་དངོས། དེ་ལ་རྩོད་པ་སྤང་བ། ཉེས་པ་མེད་
པའི་དོན་བསྡུ་བའོ། ། དང་པོ་ནི། རང་རེས། དེ་ཕྱིར་གང་དང་
གང་ལས་དོན། ། ཞེས་སོགས་ཀྱི་སྐབས་སུ། སྒྲའི་སྟེང་དུ་སྒྲ་མིན་
དང༌། མ་བྱས་པ་དང་། རྟག་པ་ལས་ལོག་པའི་ལྡོག་པ་དུ་མ་དབྱེ་
རུང་བྱས་པ་ལ། སྤྱོད་པ་པའི་སྟོན་པ་གཞོན་ནུ་མ་ལེན་ན་རེ། མི་
རྟག་པ་མིན་པ་ལས་ལྡོག་པ་དང་། སྒྲ་མིན་ལས་ལོག་པའི་ལོག་ལྡོག་
གཉིས་རྫས་གཅིག་ཡིན་ནམ། རྫས་ཐ་དད་ཡིན། དང་པོ་ལྟར་ན།
དེ་གཉིས་ལ་སྒྲ་རྟོག་ སོ་སོར་མི་འཇུག་པར་ཐལ། དེ་གཉིས་ རྫས་
གཅིག་གང་ཞིག སྒྲ་རྟོག་སོ་སོར་འཇུག་པ་དེ་རང་ཡུལ་རྫས་གཞན་
གྱི་དབང་གིས་འཇུག་པའི་ཕྱིར། གཉིས་པ་ལྟར་ན། སློབ་དཔོན་
ཕྱོགས་གླང་གིས་སྤྱི་གསལ་རྫས་གཞན་ལ་བཀོད་པའི་ཉེས་པ་དེ་ཁྱེད་
རང་སེལ་པ་སྨྲ་བ་ལ་ཡང་འཇུག་པར་འགྱུར་རོ་ཞེ་ན། སེལ་པ་སྨྲ་
བའི་ལུགས་དེ་ལའང་གཞན་མི་རྟག་པ་མ་ཡིན་པ་ལས་ལྡོག་པ་དང༌།
གཞན་སྒྲ་མིན་པ་ལས་ལོག་པ་ཞེས་བྱ་བའི་སྒྲ་དང་། དེ་ལྟར་དུ་ངེས་
པའི་རྟོག་པ་ཉིད་དག་ནི་ཆོས་ཅན། ཁྱོད་རང་ཡུལ་རྫས་གཞན་གྱི་
– 73 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དབང་གིས་འཇུག་པ་མིན་ཏེ། ཁྱོད་རང་ཡུལ་ལ་བརྡ་ཐ་དད་པ་ཡི་
རྗེས་སུ་འཇུག་པར་བྱེད་པ་ཡིན་པའི་ཕྱིར། གཉིས་པ་ལ་གཉིས།
རྣམ་དབྱེ་ཐ་དད་མི་འཐད་པར་ཐལ་པ་སྤང་བ་དང་། སྒྲ་ཐ་དད་
སྦྱར་བའི་དགོས་པའོ། ། །
དང་པོ་ནི། རང་རེས། དེ་ལའང་གཞན་ལས་ལྡོག་པ་དང་
ཞེས་པར། སྒྲ་དང་མི་རྟག་པ་རྫས་ཐ་དད་མིན་བྱས་པ་ལ། ཁོ་ན་
རེ། དེ་གཉིས་རྫས་ཐ་དད་ཡིན་པར་ཐལ། སྒྲའི་མི་རྟག་པ་ཞེས་
པའི་རྣམ་དབྱེ་དྲུག་པའི་སྒྲས་རང་གི་རྗེས་སུ་འབྲང་བའི་རྟོག་ངོར་དེ་
གཉིས་རྫས་ཐ་དད་ལྟ་བུར་གོ་བར་བྱེད་པའི་ཕྱིར། དཔེར་ན་ལྷས་
བྱིན་གྱི་རིལ་བ་ཞེས་པའི་སྒྲ་དེས་རང་གི་རྗེས་སུ་འབྲང་བའི་རྟོག་ངོར་
ལྷས་བྱིན་དང་དེའི་རིལ་པ་གཉིས་རྫས་ཐ་དད་དུ་གོ་བར་བྱེད་པས་
ལྷས་བྱིན་དང་དེའི་རིལ་པ་གཉིས་རྫས་ཐ་དད་ཡིན་པ་བཞིན་ནོ། །དེ་
ལྟ་མིན་ན་སྒྲའི་མི་རྟག་པ་ཞེས་པའི་རྣམ་དབྱེ་དྲུག་པའི་སྒྲ་སྦྱར་བ་དོན་
མེད་དུ་ཐལ། སྒྲ་དང་མི་རྟག་པ་རྗེས་ ཐ་དད་མ་ཡིན་པའི་ཕྱིར།
དེས་ན་སྒྲ་རྟོག་སོ་སོར་འཇུག་པ་རང་ཡུལ་རྫས་གཞན་གྱི་དབང་གིས་
འཇུག་པ་ཡིན་ནོ་ཟེར་ན། དེ་མིན་པར་ཐལ། སྒྲའི་མི་རྟག་པ་ཞེས་
པའི་ཆོས་བརྗོད་ཀྱི་སྒྲ་དང་། སྒྲ་མི་རྟག་ཅེས་པའི་ཆོས་ཅན་བརྗོད་
པའི་སྒྲ་གཉིས་ཀས་སྒྲ་གཅིག་བརྗོད་པར་མཚུངས་པའི་ཕྱིར། ཁོ་ན་
རེ། སྒྲ་དང་མི་རྟག་པ་རྫས་ཐ་དད་མ་ཡིན་ན། སྒྲའི་མི་རྟག་པ་
ཞེས་པའི་རྣམ་དབྱེ་དྲུག་པའི་རང་གི་རྗེས་སུ་འབྲང་པའི་རྟོག་ངོར་སྒྲ་
དང་མི་རྟག་པ་རྫས་ཐ་དད་ལྟ་བུར་བརྗོད་པ་འགལ་ལོ། །ཞེ་ན། སྒྲ་
དང་མི་རྟག་པ་གཉིས་རྫས་ཐ་དད་དུ་མེད་མོད་ཀྱི། འོན་ཀྱང་སྒྲ་
དང་མི་རྟག་པ་གཉིས་རྫས་ཐ་དད་དུ་འབྱེད་པའི་སྒྲའི་མི་རྟག་པ་ཞེས་
པའི་རྣམ་དབྱེ་དྲུག་པའི་སྒྲ་ཡིས་རྗེས་སུ་འབྲང་པའི་རྟོག་ངོར་སྒྲ་མི་
— 74



རྣམ་འགྲེལ་ལེའུ་དང་པོའི་ཊིཀྐ
རྟག་པ་རྫས་ཐ་དད་པའི་དོན་བཞིན་དུ་སྒྲུབ་པར་བྱེད་པའི་རྒྱུ་མཚན་
ཡོད་དེ། བརྗོད་བྱ་རྫས་ཐ་དད་པ་ལྷས་བྱིན་དང་དེའི་རིལ་བ་ལྟ་བུ་
ལ་ལྷས་བྱིན་གྱི་རིལ་བ་ཞེས་བརྡ་སྦྱར་བ་མཐོང་བ་གོམས་པས་ཤན་
བརྒྱབ་པའི་ཤུགས་ཀྱི་ཁྱད་པར་གྱིས་དེ་ལྟར་དུ་སྒྲུབ་པར་བྱེད་པ་ཡིན་
པའི་ཕྱིར། གཉིས་པ་ལ་གསུམ། ཆོས་ཆོས་ཅན་ཐ་དད་པ་འདོད་
པའི་རྗེས་སུ་བྱེད་པར་བསྟན་པ་དང༌། རྫས་ཐ་དད་ཞེན་ཡུལ་དུ་
བྱེད་ཀྱང་དེ་དང་འདྲ་བར་བསྟན་པ་དང་། སྒྲའི་སྦྱོར་ཚུལ་ཇི་ལྟར་
བྱས་ཀྱང་འདྲ་བར་བསྟན་པའོ། །དང་པོ་ནི། རང་རེས། གཉིས་
ཀས་གཅིག་གཅིག་རྗོད་མོད་ཀྱི། ། ཞེས་པར། སྒྲའི་མི་རྟག་པ་ཞེས་
པའི་ཆོས་ཀྱི་སྒྲ་དང༌། སྒྲ་མི་རྟག་པ་ཞེས་པའི་ཆོས་ཅན་བརྗོད་པའི་
སྒྲ་གཉིས་ཀས་སྒྲ་གཅིག་བརྗོད་བྱར་བྱེད་པར་མཚུངས་བྱས་པ་ལ་ཁོ་
ན་རེ། ཆོས་བརྗོད་ཀྱི་སྒྲ་དང་ཆོས་ཅན་བརྗོད་པའི་སྒྲ་སོ་ སོར་་་་
བརྗོད་པ་ལ་དགོས་པ་མེད་པར་ཐལ། སྒྲ་དེ་གཉིས་ཀས་སྒྲ་གཅིག་
རྗོད་པར་བྱེད་པར་མཚུངས་པ་གང་ཞིག ཆོས་བརྗོད་ཀྱི་སྒྲ་དང་
ཆོས་ཅན་བརྗོད་པའི་སྒྲ་གཉིས་རང་ཡུལ་རྫས་གཞན་གྱི་དབང་གིས་
འཇུག་པ་ཡིན་པའི་ཕྱིར་ཞེ་ན། མ་གྲུབ་ཅེས་སྟོན་པ་ནི། རང་གི་
བརྗོད་བྱ་ཁྱད་པར་གཞན་ནི་སྤོང་བའི་ཚུལ་གྱིས་གོ་བར་བྱེད་པའི་
ཆོས་བརྗོད་ཀྱི་སྒྲ་དང༌། རང་གི་བརྗོད་བྱ་ཁྱད་པར་གཞན་མི་སྤོང་
བའི་ཚུལ་གྱིས་གོ་བར་བྱེད་པའི་ཆོས་ཅན་བརྗོད་པའི་སྒྲ་དག་ཆོས་
ཅན། རང་ཡུལ་རྫས་ གཞན་གྱི་དབང་གིས་འཇུག་པ་མ་ཡིན་ཏེ།
སྒྲ་དེ་གཉིས་ཀྱི་བརྡའི་བྱེ་བྲག་སོ་ སོར་རྟོགས་པར་འདོད་པ་པོའི་་་
འདོད་པའི་རྗེས་སུ་བྱེད་པའི་གཞི་སྟེ། དེའི་དབང་གིས་འཇུག་པ་
ཡིན་པའི་ཕྱིར། གཉིས་པ་ནི། དེས་རང་ལུགས་ཀྱི་ཆོས་བརྗོད་ཀྱི་
སྒྲ་དང་ཆོས་ཅན་བརྗོད་པའི་སྒྲའི་ཁྱད་པར་བསྟན་ནས་གཞན་ལུགས་
ཡ– 75 ཡཁ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཀྱི་དེ་གཉིས་ཀྱི་ཁྱད་པར་བརྗོད་བྱ་རྫས་གཞན་གྱི་སྒོ་ནས་འཇོག་པ་
འགོག་པ་ལ། ཀུན་ལ་ཞེས་སོགས་གསུངས། ཡུལ་ཀུན་ལ་རྫས་
ཆོས་ཅན་དང་དངོས་པོ་ཆོས་བརྗོད་པའི་སྒྲ་དེ་དག་ཆོས་ཅན། ཁྱོད་
ཀྱི་བརྗོད་བྱ་ལ་རྫས་ཐ་དད་པའི་ཁྱད་པར་འགའ་ཡང་ཡོད་པ་མིན་ཏེ།
རང་གི་བརྗོད་བྱ་ཁྱད་ པར་ གཞན་སྤོང་བའི་ཚུལ་ གྱིས་ གོ་ བ་ དང༌།
རང་གི་བརྗོད་བྱ་ཁྱད་པར་གཞན་མི་སྤོང་བའི་ཚུལ་གྱིས་གོ་བའི་ཁྱད་
པར་འདི་ཉིད་དུ་ཟད་པ་དེའི་ཕྱིར། ཁོ་ན་རེ། སྒྲ་དེ་གཉིས་ཀྱི་
བརྗོད་བྱ་རྫས་ ཐ་དད་ཡིན་པར་ཐལ། སྒྲ་དེ་གཉིས་རྐྱེན་གྱི་སྦྱོར་
ཚུལ་ཐ་དད་ཡིན་པའི་ཕྱིར་ཞེ་ན། མ་ཁྱབ་ཅེས་སྟོན་པ་ནི། དེ་ལ་
ཁྱབ་པ་མེད་དེ། ཆོས་རྗོད་ཀྱི་སྒྲ་དང་། ཆོས་ཅན་བརྗོད་པའི་སྒྲའི་
དོན་དེ་ཤེས་པར་བྱེད་འདོད་པས། རྐྱེན་གྱི་སྦྱོར་ཚུལ་དེ་ལ་ཕན་
པའི་རྐྱེན་སྦྱར་བ་འཚེད་པ་ཉིད་ཅེས་པའམ། བྱེད་ལྡན་གྱི་རྐྱེན་སྦྱར་
བ་འཚེད་པ་ཞེས་བྱེད་ལྡན་ནམ། གལ་ཏེ་དེ་ལས་གཞན་དཀར་པོ་
ཞེས་སོགས་ཡིན་བྱེད་ཀྱི་རྐྱེན་གཞན་གྱིས་བརྗོད་ཀྱང་རུང༌། རང་གི་
བརྗོད་བྱ་ཁྱད་པར་གཞན་སྤོང་བའི་ཚུལ་གྱིས་གོ་བ་དང་། རང་གི་
བརྗོད་བྱ་ཁྱད་པར་གཞན་མི་སྤོང་བའི་ཚུལ་གྱིས་གོ་བ་དེ་ཙམ་ལས་མ་
གཏོགས་སྒྲ་གཉིས་པོ་དེའི་བརྗོད་བྱ་ལ་ཁྱབ་པར་རྫས་གཞན་མེད་པའི་
ཕྱིར། གསུམ་པ་ནི། སེལ་པ་སྨྲ་བ་ལ་ཇི་སྐད་སྨྲས་པའི་ཉེས་པ་དེ་
མི་འཇུག་ཅེས་མཇུག་བསྡུས་ནས་སྟོན་པ་ནི། གཞན་སེལ་སྒྲའི་ཡུལ་
དུ་འདོད་པའི་དཔལ་ལྡན་ཆོས་ཀྱི་གྲགས་པ་ཆོས་ཅན། ཁྱོད་ལ་ནི་
སློབ་དཔོན་ཕྱོགས་གླང་གིས་སྤྱི་གསལ་རྫས་གཞན་དེ་དང་ལྡན་པའི་
ཕྱོགས་ལ་བརྗོད་པའི་ཉེས་པ་བསལ་ཅིང་མེད་དེ། ཁྱོད་ཀྱིས་སྤྱི་
གསལ་གཞན་དུ་ཁས་མ་བླངས་པ་དེའི་ཕྱིར། གཉིས་པ་ལ་ཉེས་པ་
གསུམ་ཡོད་པའི་དང་པོ་ནི། རིགས་དང་དེ་དང་ལྡན་པའི་གསལ་བ་
- 76 -
o
]
R DIRIR
]
4
༡



རྣམ་འགྲེལ་ལེའུ་དང་པོའི་ཊཱིཀྐ
དག་རྫས་ཐ་དད་ཉིད་ཡིན་ན། དེ་མི་འཐད་པར་ཐལ་ དེ་ལ་སློབ་
དཔོན་ཕྱོགས་གླང་གིས་སྤྱི་གསལ་རྫས་གཞན་ལ་བཀོད་པའི་ཉེས་པར་
འགྱུར་བའི་ཕྱིར། བརྡ་སྤྲོད་པ་དང་སྤྱོད་པ་པ་གང་དག་གི་འདོད་
པ་དེ་དག་ལ་ནི་ཆོས་ཅན། དྲུག་པའི་རྣམ་དབྱེ་དང་མང་ཚིག་ལ་
སོགས་པ་ཚིག་གི་རྣམ་དབྱེ་མི་རུང་བའི་ཀླན་ཀ་འཇུག་རིགས་པར་
ཐལ། ཚིག་དངོས་པོའི་དབང་གིས་འཇུག་པ་ ལྷུར་བླངས་ནས་་་
བརྗོད་ ཅིང་། བརྗོད་ འདོད་ ལ་ མི་ བརྟེན་ པར་འདོད་ པའི་ ཕྱིར།
གསུམ་པ་ལ་གཉིས། དངོས་དང༌། གཞན་ལ་མང་ཚིག་སོགས་མི་
རུང་བའི་རྒྱུ་མཚན་ནོ། །དང་པོ་ནི། སེལ་པ་སྨྲ་བ་ལའང་། དྲུག་
སྒྲ་སོགས་མི་རུང་བའི་ཉེས་པ་དེ་ཡོད་དོ་ཞེ་ན། ངེད་ལ་དེ་འདྲའི་
ཉེས་པ་མེད་པར་སྟོན་པ་ནི། ཕྱི་རོལ་དོན་གྱི་དབང་གིས་འཇུག་པ་
ལ་མི་ལྟོས་པའི་ཚིག་གང་རང་སྨྲ་བ་པོས་བརྡ་ཇི་ལྟ་བུར་སྦྱར་བ་ལྟར་
དོན་རྗོད་པར་བྱེད་པ་ཉིད་དུ་འདོད་ པའི་ སེལ་པ་སྨྲ་བ་ཆོས་ ཅན།
ཁྱོད་ལ་ མང་ཚིག་ སོགས་ མི་རུང་ བའི་ ན་ ཀ་ མི་ འཇུག་ པར་ ཐལ།
ཁྱོད་རྗོད་བྱེད་ཀྱི་སྒྲ་རྣམས་རང་སྨྲ་བ་པོའི་རྗོད་འདོད་ཀྱི་དབང་གིས་
རང་གི་བརྗོད་བྱའི་དོན་ངེས་པར་བྱེད་པ་དེ་དེ་ཁོ་ན་བཞིན་དུ་རང་གི་
བརྗོད་བྱའི་དོན་རྗོད་པར་བྱེད་པ་ཡིན་པར་སྨྲ་བའི་ཕྱིར། གཉིས་པ་
ནི། མང་ཚིག་སོགས་མི་རུང་བའི་ཀླན་ཀ་དེ་ཇི་ལྟ་བུ་ཞེ་ན། བུད་
མེད་གཅིག་ཆོས་ཅན། ཁྱོད་ལ་བཙུན་མོ་རྣམས་ཞེས་པའི་ཐ་དད་
པའི་མང་ཚིག་གཞག་པར་བྱ་བ་འདི་ལ་རྒྱུ་ཅི་ཞིག་ཡོད་དེ་མེད་པར་
ཐལ། ཁྱོད་དུ་མ་མ་ཡིན་པའི་ཕྱིར། གྲོང་དྲུག་ཆོས་ཅན། ཁྱོད་
ལ་ཁང་བཟང་གི་ཕྲེང་བ་ཞེས་པའི་ ཐ་དད་མིན་པའི་གཅིག་ཚིག་་་
གཞན་པར་བྱ་བ་འདི་ལ་རྒྱུ་ཅི་ཞིག་ཡོད་དེ་མེད་པར་ཐལ། ཁྱོད་
གཅིག་མ་ཡིན་པའི་ཕྱིར། ལ་སོགས་པ་བྱེ་མ་ཉག་མ་གཅིག་ཡང་
- 77 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཆོས་ཅན། ཁྱོད་ལ་བྱེ་མ་རྣམས་ཞེས་པའི་མང་ཚིག་གཞན་པ་འདི་
ལ་རྒྱུ་ཅི་ཞིག་ཡོད་དེ་མེད་པར་ཐལ། ཁྱོད་དུ་མ་མ་ཡིན་པའི་ཕྱིར། །
ནམ་མཁའི་རང་བཞིན་ཞེས་དྲུག་སྒྲ་སྦྱར་བ་འདི་ལ་རྒྱུ་ཅི་ཞིག་ཡོད་དེ་
མེད་པར་ཐལ། ནམ་མཁའ་དང་ནམ་མཁའི་རང་བཞིན་རྫས་ཐ་
དད་མ་ཡིན་པའི་ཕྱིར། ནམ་མཁའི་ནམ་མཁའ་ཉིད་ཅེས་དེ་ཕན་གྱི་
རྐྱེན་སྦྱར་བར་བྱ་བ་འདི་ལ་རྒྱུ་ཅི་ཞིག་ཡོད་དེ་མེད་པར་ཐལ། ནམ་
མཁའ་དང་ནམ་མཁའ་ཉིད་རྫས་ཐ་དད་མ་ཡིན་པའི་ཕྱིར། གཉིས་
པ་ལ་གཉིས། ཡུལ་སྤྱིའི་གནས་ཚུལ་དང་། དེ་སྣང་གི་བློའི་འཇུག་
ཚུལ་ལོ། ། དང་པོ་ལ་ལྔ། ཀུན་རྫོབ་བདེན་པའི་ཀུན་རྫོབ་ཀྱི་སྒྲ་་
བཤད་པ་དང༌། དེ་ལ་སྣང་བ་བསམ་ངོའི་བདེན་པ་ཙམ་དུ་སྒྲུབ་པ་
དང་། དོན་དམ་དུ་བདེན་པ་དགག་པ་དང༌། དེས་ན་དེ་འཛིན་
འཁྲུལ་པར་བསྟན་པ་དང་། འཁྲུལ་པ་གཞི་མེད་དུ་ཐལ་བ་སྤང་
བའོ། ། དང་པོ་ནི། རང་རེས། དེའི་ཕྱིར་གཞན་ སེལ་ཡུལ་ལ་
ནི། ། ཞེས་པར། ཤིང་སྤྱི་དངོས་པོ་བ་མེད་པར་ཁས་བླངས་པ་ལ།
ཁོ་ན་རེ། དེ་ལྟར་ན། ཤིང་གསལ་རང་མཚན་པ་རྣམས་ཀྱི་སྤྱི་མེད་
པར་འགྱུར་རོ། །ཞེ་ན། ཐོག་མར་གང་གི་ངོར་སྤྱི་འཇོག་པའི་སྤྱི་བློ་
ངོས་འཛིན་པ་ལ། ཐ་དད་ཅེས་སོགས་སོ། །དེ་ཚུལ་ནི། ཁོ་ན་རེ།
ཤིང་གི་སྤྱི་བློ་དེ་དོན་དམ་བདེན་པ་ཡིན་ནམ་མིན། མིན་ན་དེ་་
བདེན་པར་མ་གྲུབ་པར་འགྱུར། ཡིན་ན་མདོ་ལས། དེ་ལ་ཀུན་
རྫོབ་ཅེས་བཤད་པ་དང་འགལ་ལོ་ཞེ་ན། ཤིང་མིན་ལས་ཐ་དད་
པའི་ཤིང་གསལ་གྱི་དངོས་པོ་རྣམས་ལ་བརྟེན་ནས། དོན་ཤིང་་་
གསལ་རང་མཚན་པ་རྣམས་རིགས་གཅིག་ཏུ་ནི་སྣང་བའི་ཤིང་འཛིན་
རྟོག་བློ་ཆོས་ཅན། ཁྱོད་ལ་སྒྲུབ་བྱེད་དམ་བློ་ཀུན་རྫོབ་པ་ཞེས་་་
བརྗོད་པའི་རྒྱུ་མཚན་ཡོད་དེ། ཁྱོད་ཤིང་གསལ་གང་གི་རང་གི་ངོ་
- 78 —



རྣམ་འགྲེལ་ལེའུ་དང་པོའི་ཊཱིཀྐ
བོ་གཅིག་ ཏུ་སྣང་བ་དེ་སྣང་ཡུལ་དུ་བྱས་པ་ ཡིས། ཤིང་གསལ་་་་་
གཞན་གྱི་ངོ་བོ་སོ་སོར་མཐོང་བ་ལ་སྒྲུབ་པའི་རྒྱུ་མཚན་གྱིས་དེ་ལྟར་
བཤད་པ་ཡིན་པའི་ཕྱིར། ཁོ་ན་རེ། ཤིང་གསལ་རང་མཚན་པ་
རྣམས་བདག་ཉིད་ ཐ་དད་ཡིན་ པས་ ཤིང་གི་སྤྱི་བློ་ལ་ བདག་ཉིད་་་་
གཅིག་ཏུ་སྣང་པ་འགལ་ལོ། ། ཞེ་ན། མི་འགལ་ཏེ། ཤིང་གསལ་
རང་མཚན་པ་རྣམས་བདག་ཉིད་ཐ་དད་ཡིན་ཀྱང་ཤིང་འཛིན་རྟོག་
པས་ཤིང་གསལ་རྣམས་རང་བཞིན་གཅིག་ཏུ་སྣང་བ་དེ་སྣང་ཡུལ་དུ་
བྱས་པ་དེས་ཤིང་གསལ་རྣམས་ཀྱི་རང་བཞིན་ཐ་དད་པ་ཉིད་དུ་་་་
མཐོང་ བ་ ལ་ སྒྲིབ་ པར་ བྱེད་ པ་ ཡིས་ དེ་ ལྟར་ སྣང་ བའི་ ཕྱིར་ དང་།
ཤིང་གསལ་གྱི་དངོས་པོ་རྣམས་ཤིང་མིན་ལས་ལོག་པའི་ངོ་བོ་འགའ་
ཞིག་གིས། ཤིང་གསལ་རྣམས་རང་བཞིན་ཐ་དད་མིན་པ་ལྟ་བུར་
སྣང་པའི་ཕྱིར། གཉིས་པ་ནི། ཤིང་སྤྱི་དངོས་པོ་བ་མེད་ན་ཤིང་
གསལ་རྣམས་ཀྱི་སྤྱི་མེད་པས་མ་ཁྱབ་སྟེ། དེ་མེད་ཀྱང་རྟོག་པ་ལ་
ཤིང་མིན་ལས་ལོག་པར་སྣང་བ་དེ་ལ་བསལ་པ་རྟོག་པའི་དབང་གིས་
ནི། ཤིང་གསལ་རྣམས་ཀྱི་སྤྱི་ཡོད་པར་ནི་རབ་ཏུ་བསྒྲགས་པ་ཙམ་
ཡིན་གྱི། དེ་དོན་དམ་པར་མ་གྲུབ་པའི་ཕྱིར། གསུམ་པ་ལ་གཉིས།
དངོས་དང་། ཤེས་པའི་རྫས་ཕྱི་རོལ་གྱི་སྤྱི་ཡིན་པ་དགག་པའོ། ། །
དང་པོ་ནི། རྟོག་པ་ལ་ཤིང་མིན་ལས་ལོག་པར་སྣང་བ་དེ་
དོན་དམ་པར་མ་གྲུབ་པའི་རྒྱུ་མཚན་ཅི་ཡིན་ཞེ་ན། རྟོག་པ་དེ་ཡིས་
ཇི་ལྟར་ཀུན་བཏགས་པ་རྟོག་པ་ལ་ཤིང་མིན་ལས་ལོག་པར་སྣང་བ་དེ་
ནི་ཆོས་ཅན། དམ་པའི་དོན་དུ་མེད་དེ། གསལ་བ་རང་མཚན་པ་
དང༌། རྫས་ གཅིག་ དང་ རྫས་ ཐ་ དད་ གང་ ཡང་ མིན་ པའི་ ཕྱིར།
གྲངས་ཅན་པ་ན་རེ། དེ་གསལ་བ་རང་མཚན་པ་དང་ཆ་མེད་རྫས་
གཅིག་ཡིན་ནོ་ཞེ་ན། དེ་མི་འཐད་པར་ཐལ། གསལ་བ་རྣམས་ནི་
— 79 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཕན་ཚུན་གཅིག་ལ་གཅིག་རྗེས་སུ་མི་འགྲོ་པའི་ཕྱིར། བྱེ་བྲག་པ་ན་
རེ། དེ་ གསལ་ བ་རྣམས་དང་ཆ་མེད་རྫས་ ཐ་དད་ཡིན་ནོ་ཞེ་ན།
དེ་མི་འཐད་པར་ཐལ། གསལ་པ་རྣམས་ལ་རྗེས་སུ་འགྲོ་བའི་སྤྱི་
དོན་གཞན་ནི་ཚད་མའི་བློ་ལ་སྣང་བ་མེད་པའི་ཕྱིར། གཉིས་པ་ནི།
ཁོ་ན་རེ། དེ་ནི་དམ་པའི་དོན་དུ་མེད། །ཅེས་བཤད་པ་མི་འཐད་དེ།
རྟོག་པ་ལ་ཤིང་མིན་ལས་ལོག་པར་སྣང་བ་དེ་ཤིང་འཛིན་རྟོག་པ་དང་
གྲུབ་བདེ་རྫས་གཅིག་ཡིན་པའི་ཕྱིར་ཞེ་ན། དེ་ཆོས་ཅན། ཁྱོད་ཇི་
ལྟར་དོན་གཞན་ཤིང་གསལ་རྣམས་ལ་རྗེས་སུ་འབྲང་བའི་སྤྱིར་འགྱུར་
བ་མ་ཡིན་པར་ཐལ། ཁྱོད་ཤིང་འཛིན་རྟོག་པའི་ཤེས་པ་ལ་རྫས་ཐ་
དད་མིན་པར་དེ་དང་གྲུབ་བདེ་རྫས་གཅིག་ཡིན་པའི་ཕྱིར། བཞི་བ་
ནི། རྟོག་པ་ལ་ཤིང་མིན་ལས་ལོག་པར་སྣང་བ་དེ་དོན་དམ་པར་མ་
གྲུབ་པ་དེས་ན་རྟོག་ པ་ རྣམས་འཁྲུལ་ཤེས་སུ་གྲུབ་ཅེས་ སྟོན་པ་ནི།
དོན་ཤིང་གསལ་རྣམས་ལ་བདག་ཉིད་རིགས་གཅིག་ཏུ་འཛིན་པའི་
ཤིང་འཛིན་རྣམ་པར་རྟོག་བློ་འདི་ཆོས་ཅན། ཁྱོད་ལོག་པ་སྟེ་འཁྲུལ་
ཤེས་ཡིན་ཏེ། ཁྱོད་ཤིང་གི་དོན་སྤྱི་ཤིང་དུ་སྣང་པའི་ཤེས་པ་ཡིན་པ་
དེས་ནའི་ཕྱིར། ལྔ་པ་ལ་གསུམ། འཁྲུལ་གཞི་ངོས་གཟུང་བ་དང༌།
དུ་མས་འབྲས་བུ་གཅིག་བསྐྱེད་པའི་དཔེར་རྐྱེན་གསུམ་དགོད་པ་དང་།
སྨན་དགོད་པའོ། ། དང་པོ་ནི། གསལ་བ་རྣམས་ནི་རྗེས་མི་འགྲོ།
ཞེས་པར། སྤྱི་དངོས་པོ་བ་བཀག་པ་ལ་ཁོ་ན་རེ། ཤིང་འཛིན་རྟོག་
པ་རྒྱུ་མེད་དུ་ཐལ། ཤིང་སྤྱི་དངོས་པོ་བ་མེད་ཅིང༌། རྒྱུ་དུ་མས་
འབྲས་བུ་གཅིག་ཐུན་མོང་དུ་བསྐྱེད་པ་མི་འཐད་པའི་ཕྱིར་ཟེར་ན།
ཤིང་སྤྱི་དངོས་བོ་བ་མེད་ན་ཤིང་འཛིན་རྟོག་པ་དོནམཐུན་རྒྱུ་མེད་དུ་
འགྱུར་བ་མིན་པར་ཐལ། དེ་མེད་ཀྱང་ཤིང་ཞེས་པའི་མིང་དོན་གང་
དང་ལྡན་པ་ཕན་ཚུན་དུ་ཐ་དད་པའི་ཤིང་གསལ་རང་མཚན་པ་དེ་
— 80 --



རྣམ་འགྲེལ་ལེའུ་དང་པོའི་ཊཱིཀྐ
ཤིང་འཛིན་རྟོག་པ་དོན་མཐུན་འདིའི་བརྒྱུད་པའི་ས་བོན་ཡིན་པའི་
ཕྱིར། གཉིས་པ་ནི། ཤིང་གསལ་རང་མཚན་པ་འགའ་ཞིག་ནི་
ཆོས་ཅན། ཁྱོད་སྤྱི་རྟག་དངོས་ཀྱིས་སྟོང་བའི་རྫས་ཐ་དད་ཡིན་ན་
ཡང་རང་བཞིན་གྱིས་རང་འབྲས་གཅིག་ཐུན་མོང་དུ་སྐྱེད་པར་ངེས་ཏེ།
ཁྱོད་དེ་ཡིན་ཡང་རང་འབྲས་ཤིང་གསལ་རང་མཚན་པ་རྣམས་རིགས་
གཅིག་ཏུ་རྟོགས་པའི་ཤིང་འཛིན་རྟོག་པ་དོན་མཐུན་དང༌། རང་
འབྲས་དོན་ཤིང་འཛིན་དབང་ཤེས་ལ་སོགས་པ་འབྲས་བུའི་དོན་་་་
གཅིག་སྒྲུབ་པ་ལ་ནུས་པ་དང་ལྡན་པ་ཡིན་པའི་ཕྱིར། དཔེར་ན་
དབང་པོ་གཟུགས་ཅན་པ་ལ་སོགས་པའི་རྐྱེན་གསུམ་པོ་དེ་སྤྱི་རྟག་
དངོས་ཀྱིས་སྟོང་བའི་རྫས་ཐ་དད་ཡིན་ཡང་རང་འབྲས་དབང་ཤེས་
གཅིག་ཐུན་མོང་དུ་བསྐྱེད་པ་ཡིན་ནོ། །ཡང་ན་བྱེ་བྲག་པ་ཁྱོད་རང་
ལྟར་ན། དབང་པོ་དང་། ཡིད་དང་། བདག་ཡིད་ཕྲད་པ་ལས།
སྤྱི་རྟག་དངོས་མེད་ཀྱང་དེ་རྣམས་ཀྱི་ཐུན་མོང་དུ་རང་འབྲས་དབང་
ཤེས་གཅིག་བསྐྱེད་པ་བཞིན་ནོ། །གསུམ་པ་ནི། དེས་བསྟན་བཅོས་
ལ་གྲགས་པའི་དཔེས་རྒྱུ་དུ་མས་འབྲས་བུ་གཅིག་ཐུན་མོང་དུ་སྐྱེད་
པར་བསྟན་ནས། འབྲས་བུ་སྐྱེད་པ་ལ་སྤྱི་རྟག་དངོས་ངེས་ པར་
དགོས་པ་མིན་པར་ཐལ། དཔེར་ན་སྨན་པར་པ་ཏ་དང་སླེ་ཏྲེས་ལ་
སོགས་པ་ཁ་ཅིག སྤྱི་རྟག་དངོས་ཀྱིས་སྟོང་བའི་རྫས་ཐ་དད་ཡིན་
ཀྱང་། ལྷན་ཅིག་ཏུ་སྦྱར་བའི་སོ་སོར་སྦྱར་བ་ཡིས་རིམས་ནད་ལ་
སོགས་པ་ཞི་བའི་འབྲས་བུ་གཅིག་བྱེད་པར་མཐོང་གི་སྤྱི་རྟག་དངོས་
ཀྱིས་སྟོང་བའི་རྫས་ཐ་དད་དུ་མཚུངས་ཀྱང་། ཞོ་དང་ག་གོན་ལ་
སོགས་པ་གཞན་གྱིས་མིན་པ་བཞིན་ཡིན་པའི་ཕྱིར། ཁོ་ན་རེ། མ་
གྲུབ་སྟེ། སྨན་སྤྱི་རྟག་དངོས་ཀྱི་དབང་གིས་སྨན་དེ་དག་གིས་འབྲས་
བུ་རིམས་ནད་ཞི་བར་བྱེད་པ་ཡིན་པའི་ཕྱིར་ཟེར་ན། སྨན་སྤྱི་རྟོག་
- 81 --



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
དངོས་ཀྱི་དབང་གིས་སྨན་གསལ་རྣམས་ཀྱིས་རིམས་ནད་ཞི་བར་བྱེད་
པ་མིན་པར་ཐལ། དེ་ཡིན་ན་སྨན་གསལ་རྣམས་ལ་རིམས་ནད་ཞི་
བའི་ ནུས་ པ་ ཁྱད་ པར་ མེད་ པར་ ཐལ་ བའི་ སྐྱོན་ ཡོད་ པའི་ ཕྱིར།
གཞན་ཡང་སྨན་སྤྱི་རྟག་དངོས་ཀྱི་དབང་གིས་སྨན་དེ་དག་གིས་རིམས་
ནད་ཞི་བར་བྱེད་པ་མིན་པར་ཐལ། དེ་ཡིན་ན་དེ་དག་ལ་ཞིང་དང་
སོ་ནམ་སོགས་ཐ་དད་པའི་ཁྱད་པར་ཡོད་ཀྱང་རིམས་ནད་སོགས་ཞི་
བའི་ནུས་པ་ཆེ་ཆུང་ཁྱད་པར་མེད་པར་ཐལ་བར་འགྱུར་བའི་སྐྱོན་
ཡོད་པའི་ཕྱིར། གཞན་ཡང་སྨན་སྤྱི་རྟག་དངོས་ཀྱི་དབང་གིས་སྨན་
དེ་དག་གིས་རིམས་ནད་ཞི་བར་བྱེད་པ་མིན་པར་ཐལ། སྨན་སྤྱི་
རྟག་དངོས་ཀྱིས་རང་འབྲས་ལ་ཕན་འདོགས་པའི་ནུས་པ་མེད་པའི་
ཕྱིར་ཏེ། དེ་བརྟན་པ་སྟེ་རྟག་པ་ཡིན་པའི་ཕྱིར། གཉིས་པ་ལ་
གསུམ། སྤྱི་བློའི་འཇུག་ཚུལ་མདོར་བསྟན་པ་དང་། རྒྱས་པར་
བཤད་པ་དང་། དོན་བསྡུ་བའོ། །དང་པོ་ནི། རང་རེས། དེ་
ལ་བསམ་པའི་དབང་གིས་ནི། །སྤྱི་ཡོད་པར་ནི་རབ་ཏུ་བསྒྲགས། །
ཞེས་ པར། རྟོག་པ་ལ་ཤིང་མིན་ལས་ལོག་པར་སྣང་བ་དེ་ ཤིང་་་
གསལ་རང་མཚན་པ་རྣམས་ཀྱི་སྤྱི་དང༌། དེ་ནི་དམ་པའི་དོན་དུ་
མེད། ། ཅེས་ པར་དེ་ དོན་ དམ་ པར་ མེད་ བྱས་ པ་ ལ། ཁོ་ ན་ རེ།
རྟོག་པ་ལ་ཤིང་མིན་ལས་ལོག་པར་སྣང་བ་དེས་ཤིང་གི་དོན་བྱེད་ནུས་
སམ་མི་ནུས། དང་པོ་ལྟར་ན། དེ་ཆོས་ཅན། རྟོག་པའི་སྣང་
ཡུལ་མ་ཡིན་པར་ཐལ། རང་མཚན་ཡིན་པའི་ཕྱིར། ཁྱབ་པ་ཁས།
རྟགས་ ཀྱང་ ཁས་ བླངས་ ཏེ། ཤིང་ གི་ དོན་ བྱེད་ ནུས་ པའི་ ཕྱིར།
གཉིས་པ་ལྟར་ན། ཤིང་གསལ་རང་མཚན་པ་རྣམས་ཀྱིས་ཀྱང་ཤིང་
གི་དོན་བྱེད་མི་ནུས་པར་ཐལ། ཤིང་གསལ་རང་མཚན་པ་རྣམས་
རྟོག་པ་ལ་ཤིང་མིན་ལས་ལོག་པར་སྣང་བ་གང་ཞིག དམ་བཅའ་
- 82



རྣམ་འགྲེལ་ལེའུ་དང་པོའི་ཊིཀྐ
གཉིས་པ་དེ་འཐད་པའི་ཕྱིར། དེས་ན་རྟོག་པ་ལ་ཤིང་མིན་ལས་
ལོག་པར་སྣང་བ་དེ་དོན་དམ་པར་མ་གྲུབ་ན། སྤྱི་དང་གཞི་མཐུན་
སོགས་ཀྱི་རྣམ་གཞག་བྱས་པ་དོན་མེད་དུ་འགྱུར་རོ་ཞེ་ན། སྐྱོན་
མེད་དེ། སྤྱི་གཞི་མཐུན་སོགས་དོན་དམ་པར་མ་གྲུབ་ཀྱང་རྟོག་པ་
ལ་སྣང་བའི་དོན་གྱི་སྟེང་ནས་སྤྱི་དང་གཞི་མཐུན་སོགས་ཀྱི་ཐ་སྙད་
འཇོག་པའི་ཕྱིར། དེ་ལྟར་འཇོག་ན། སྣང་མཁན་རྟོག་པའི་རང་
བཞིན་དང་། དེ་ལ་སྣང་ཚུལ་གྱི་ཁྱད་པར་ཇི་ལྟ་བུ། སྤྱི་དང་གཞི་
མཐུན་སོགས་ཀྱི་ཐ་སྙད་དེ་གང་ཞེ་ན། དང་པོ་སྟོན་པ་ལ། རང་
བཞིན་ཞེས་སོགས་ཤོ་ལོ་ཀ་གཅིག་གསུངས། གཉིས་པ་སྟོན་པ་ལ།
དེ་ལ་ཞེས་སོགས་ཤོ་ལོ་ཀ་གཅིག་གསུངས། གསུམ་པ་སྟོན་པ་ལ།
ཤེས་ལ་ཞེས་སོགས་གསུངས། སྤྱི་དང་གཞི་འཐུན་སོགས་དོན་དམ་
པར་མ་གྲུབ་ཀྱང་སྤྱི་དང་གཞི་མཐུན་སོགས་ཀྱི་ཐ་སྙད་འཇུག་པའི་རྒྱུ་
མཚན་སྟོན་པ་ལ། དེ་ལའང་ཞེས་པ་ནས། ཐ་དད་པས་ཆོས་སྣ་
ཚོགས་ཤེས་ཞེས་པའི་བར་གསུངས། དེ་དག་དོན་དམ་པར་མ་གྲུབ་
པའི་རྒྱུ་མཚན་སྟོན་པ་ལ། སྒྲ་དོན་ཞེས་སོགས་ཤོ་ལོ་ཀ་གཅིག་་་་
གསུངས། སྤྱི་དང་གཞི་མཐུན་སོགས་དོན་དམ་པར་མ་གྲུབ་ཀྱང་སྤྱི་
གཞི་མཐུན་དང་ཆོས་ཆོས་ཅན་སོགས་ཀྱི་རྣམ་བཞག་བྱས་པ་ལ་དགོས་
པ་ཡོད་པར་སྟོན་པ་ལ། ཆོས་དང་ཆོས་ ཅན་ཞེས་སོགས་རྐང་པ་
བརྒྱུད་གསུངས། སྤྱི་གཞི་མཐུན་ སོགས་དོན་དམ་པར་གྲུབ་པ་
འགོག་པ་ལ། དམ་པའི་དོན་གྱི་ཞེས་པ་ནས། དེའི་ངོ་བོ་ཞེས་པ་
ལ་ཐུག་གི་བར་གསུངས། སྔར་གྱི་རིགས་པ་དེ་དག་གི་མཇུག་བསྡུས་
ཏེ་སྟོན་པ་ལ། དེའི་ངོ་བོ་ཞེས་སོགས་ཤོ་ལོ་ཀ་གཅིག་གསུངས་སོ། །
ཤིང་གི་རང་བཞིན་དེ་འཛིན་པའི་ཤིང་འཛིན་མངོན་སུམ་གྱི་
རྗེས་སུ་སྐྱེས་པའི་ཤིང་འཛིན་རྣམ་པར་རྟོག་བློ་ཆོས་ཅན། ཁྱོད་ཁྱད་
– 83 ཡ



，
t/
རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
པར་གསུམ་དང་ལྡན་པ་ཡིན་ཏེ། ཤིང་གཟུང་དོན་དུ་བྱེད་པ་མེད་
ཀྱང༌། དེ་གཟུང་དོན་དུ་བྱེད་པ་ཅན་གྱི་ཤིང་འཛིན་མངོན་སུམ་
དང་འདྲ་བའི་ངོ་བོའི་ཁྱད་པར་དང་། ཤིང་དེའི་འབྲས་བུ་ཅན་
མིན་པ། ཤིང་མིན་གྱི་དོན་ལས་ཐ་དད་པའི་ཤིང་ལ་བརྒྱུད་ནས་སྐྱེ་
བ་གང་ཡིན་པ་དང༌། མཐར་ཐུག་ཤིང་ཐོབ་པའི་ཁྱད་པར་གསུམ་
དང་ལྡན་པ་ཡིན་པའི་ཕྱིར། ཁོ་ན་རེ། ཤིང་འཛིན་རྟོག་པས་ཤིང་
གཟུང་དོན་དུ་མི་བྱེད་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་
ཡོད་དེ། ཤིང་འཛིན་རྟོག་པ་དེ་ལ་ཤིང་གི་དོན་སྤྱིའི་ངོ་བོ་དེ་ཕྱི་རོལ་
གྱི་ཤིང་དང༌། དེ་དང་གཅིག་པ་ལྟ་བུ་དང༌། གཞན། ཤིང་མིན་
ལས་ལོག་པ་ལྟ་བུ་བ་གང་ཡིན་པ་དེ། ཤིང་དེ་ཉིད་མིན་པའི་ཕྱིར་ཏེ།
དེ་ཤིང་དོན་གཉེར་གྱི་སྐྱེས་བུ་རྟག་པ་ཡི་ཡན་ལག་ཤིང་གི་དགོས་པ་
བསྒྲུབ་ནུས་སུ་མེད་པའི་ཕྱིར། གཉིས་པ་ལ་གསུམ། སྤྱི་དང་གཞི་
མཐུན་སོགས་ཀྱི་ཐ་སྙད་འཇུག་པའི་ཚུལ་དང༌། ཐ་སྙད་དེ་དག་
འཇུག་པའི་རྒྱུ་མཚན་དང་། རྣམ་བཞག་དེ་དག་བྱས་པའི་དགོས་
པའོ། །
དང་པོ་ནི། ཁོ་ན་རེ། སྤྱི་དངོས་པོ་བ་མེད་ན། ཤིང་དེ་ལ་
ཤིང་གསལ་རྣམས་ཀྱི་སྤྱི་དང་། ཤ་པ་ལ་ཤིང་དང༌ ཤ་པའི་གཞི་་་
མཐུན་གྱི་ཐ་སྙད་བྱེད་པ་མི་འཐད་དོ་ཞེ་ན། ཤིང་དེ་ལ་ཤིང་གསལ་
རྣམས་ཀྱི་སྤྱི་ཡིན་ནོ་ཞེས་སྤྱིའི་སྤྱོད་ཡུལ་ཅན་དག་གི་རྟོག་པའི་ཤེས་པ་
དང་ནི་བརྗོད་པ་སྒྲ་ཡིས་ཐ་སྙད་རྒྱས་པར་བྱེད་པའི་རྒྱུ་མཚན་ཡོད་དེ།
ཤིང་གསལ་རང་མཚན་པ་རྣམས་ཤིང་འཛིན་རྟོག་པ་ལ་ ཤིང་ལས་
རིགས་ཐ་དད་མིན་པ་ལྟ་བུར་སྣང་བའི་རྒྱུ་མཚན་གྱིས་དེ་ལྟར་དུ་བྱེད་
པའི་ཕྱིར། དེར་སྣང་བའི་རྒྱུ་མཚན་ཡོད་དེ། རྒྱུ་མཚན་འདི་
ལྟར་ཤིང་འཛིན་རྟོག་པའི་ཤེས་པ་ལ་ཡོད་པ་སྟེ། སྣང་བའི་དོན་
- 84 ས་



རྣམ་འགྲེལ་ལེའུ་དང་པོའི་ཊིཀྐ
ཤིང་གསལ་དེ་རྣམས་ཤིང་མིན་ལས་ལྡོག་པའི་ངོ་བོ་ཅན་ཡིན་པ་དེས་
ནའི་ཕྱིར། ཤ་པ་དེ་ལ། ཤིང་དང་ཤ་བའི་གཞི་མཐུན་གྱི་སྤྱོད་
ཡུལ་ཅན་དག་གི་རྟོག་པའི་ཤེས་པ་དང་ནི་བརྗོད་པ་སྒྲ་ཡིས་ཐ་སྙད་
རྒྱས་པར་བྱེད་པའི་རྒྱུ་མཚན་ཡོད་དེ། ཤ་པ་དེ་ཉིད་སྤྱིར་ཤིང་མིན་
ལས་ལོག ། བྱེ་བྲག་ཏུ་གཞན་ཤ་པ་མིན་པར་ལས་ལོག་པར་ཡང་
སྣང་བའི་རྒྱུ་མཚན་གྱིས་དེ་ལྟར་བྱེད་པའི་ཕྱིར། འོ་ན་དེ་འདྲའི་སྤྱི་
དང་གཞི་མཐུན་གྱི་ཐ་སྙད་བྱེད་པའི་རྟོག་པ་དེ་མ་འཁྲུལ་བ་ཡིན་ནམ་
ཞེ་ན། དེ་ཆོས་ཅན། མ་འཁྲུལ་བ་མ་ཡིན་ཏེ། ནོར་པའི་དོན་
ཅན་གྱི་འཁྲུལ་ཤེས་ཡིན་པའི་ཕྱིར། ཁོ་ན་རེ། འོ་ན་ཤིང་ཤ་པའི་
སྤྱི་དང་ཤ་པ་ལ་ཤིང་དང་ཤ་པའི་གཞི་མཐུན་གྱི་ཐ་སྙད་བྱེད་པའི་རྟོག་
པ་འཁྲུལ་ཤེས་ཡིན་ན། དེ་ལ་བརྟེན་ནས་ཤིང་གི་དོན་གྱི་གཞན་
སེལ་ཐོབ་པ་འགལ་ལོ་ཞེ་ན། ཤིང་མི་རྟག་པར་རྟོགས་པའི་རྗེས་
དཔག་སོགས་དངོས་པོ་རྣམས་ཀྱི་སྤྱི་དང་གཞི་མཐུན་གྱི་ཐ་སྙད་བྱེད་
པའི་རྟོག་པ་དེ་ཀུན་ཡང་ཆོས་ཅན། ཁྱོད་འཁྲུལ་ཤེས་ཡིན་ཡང་དོན་
གྱི་གཞན་སེལ་ཐོབ་པའི་ཡུལ་ཅན་ཡིན་ཏེ། ཁྱོད་དེ་ཡིན་ཡང་ཕན་
ཚུན་གཅིག་ལ་གཅིག་འདྲེས་པ་མེད་པའི་དོན་རང་མཚན་ལ་བརྒྱུད་
ནས་བརྟེན་པའི་ཐ་སྙད་དོན་མཐུན་ཡིན་པ་དེས་ནའི་ཕྱིར། ཁྱབ་སྟེ།
གང་ལ་དངོས་པོ་དང་བརྒྱུད་ནས་འབྲེལ་བ་ཡོད་པའི་ཐ་སྙད་དོན་
མཐུན་ཡིན་ན། དངོས་པོ་རྙེད་ཅིང་ཐོབ་པའི་རྟེན་ཡིན་དགོས་པའི་
ཕྱིར། དཔེར་ན། སྔར་འབྲས་རང་གི་རྟགས་ལ་བརྟེན་པའི་རྗེས་
དཔག་རང་གི་འཇུག་ཡུལ་ལ་མི་སླུ་བར་ཇི་སྐད་བཤད་པ་ཇི་ལྟ་བ་
བཞིན་ནོ། ། །
ཇི་ལྟར་བཤད་ན། དེ་ནི་རྣམ་གསུམ་ཞེས་པའི་ ཐད་ཀྱི་རང་
འགྲེལ་དུ། རྗེས་སུ་དཔག་པར་བྱ་བའི་ཤེས་པ་འདི་གཉིས་ནི་དངོས་
- 85 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པོ་ལས་མ་སྐྱེས་པའི་ཕྱིར། དེར་སྣང་བ་ཉིད་མ་ཡིན་ཡང་དེ་ལས་
སྐྱེས་པའི་ཕྱིར། དེར་འཁྲུལ་པ་མེད་པ་དག་ཡིན་ཏེ། དེས་ན་ཚད་
མ་ཡིན་ཏེ། མངོན་སུམ་བཞིན་ནོ། ། ཞེས་གསུངས་སོ། ། ཁོ་ན་རེ།
སྒྲ་རྟག་འཛིན་རྟོག་པ་ལ་བརྟེན་ནས་སྒྲ་མི་རྟག་པ་མི་ཐོབ་པ་བཞིན་དུ།
སྒྲ་མི་རྟག་པར་རྟོགས་པའི་རྗེས་དཔག་ལ་བརྟེན་ནས་ཀྱང་སྒྲ་མི་རྟག་
པ་མི་ཐོབ་པར་ཐལ། དེ་གཉིས་འཁྲུལ་ཤེས་སུ་མཚུངས་པའི་ཕྱིར་ཞེ་
ན། མི་མཚུངས་ཏེ། དེ་གཉིས་འཁྲུལ་པར་འདྲ་ཡང་། སྒྲ་མི་
རྟག་པར་རྟོགས་པའི་རྗེས་དཔག་སྒྲ་མི་རྟག་པ་ལ་བརྒྱུད་ནས་འབྲེལ་
བའི་ཐ་སྙད་དོན་མཐུན་ཡིན་པས། དེ་ལ་བརྟེན་ནས་སྒྲ་མི་རྟག་པ་
ཐོབ། གཞན་སྒྲ་རྟག་འཛིན་རྟོག་པ་དེ་དེ་དང་བརྒྱུད་ནས་འབྲེལ་
བའི་ཐ་སྙད་དོན་མཐུན་མ་ཡིན་བས། དེ་ལས་སྒྲ་མི་རྟག་པ་ཐོབ་པ་
མ་ཡིན་པའི་ཕྱིར། དཔེར་ན། མར་མེའི་འོད་འཛིན་པའི་མངོན་
སུམ་གྱི། རྗེས་སུ་སྐྱེས་པའི་མར་མེའི་འོད་ལ་ནོར་བུར་འཛིན་པའི་
བློ་དང༌། ནོར་བུའི་འོད་འཛིན་པའི་མངོན་སུམ་ གྱི་རྗེས་སུ་སྐྱེས་
པའི་ནོར་བུའི་འོད་ལ་ནོར་བུར་འཛིན་པའི་བློ་གཉིས་ལོག་ཤེས་སུ་
མཚུངས་ཀྱང་། དེ་གཉིས་ལ་བརྟེན་ནས་ནོར་བུ་ཐོབ་མི་ཐོབ་ཀྱི་
ཁྱད་པར་ཡོད་པ་བཞིན་ནོ། །གཉིས་པ་ནི། རང་རེས། དེ་ལ་སྤྱི་
དང་ཞེས་པར། ཤིང་དེ་ལ་ཤིང་གསལ་རང་མཚན་པ་རྣམས་ཀྱི་སྤྱི་
ཡིན་ནོ་ཞེས་པའི་ཐ་སྙད་བྱེད་བྱས་པ་ལ། དེའི་རྒྱུ་མཚན་ཅི་ཡིན་ཞེ་
ན། དེའི་ལན་སྟོན་པ་ནི། ཤིང་གསལ་རང་མཚན་པ་དུ་མའང་
ཆོས་ཅན། ཁྱོད་བརྗོད་པ་སྒྲ་དང༌། རྟོག་པའི་ཤེས་པས་ཤིང་དུ་
རིགས་གཅིག་པ་ཉིད་དུ་སྤྱིའི་ཐ་སྙད་རབ་ཏུ་འཇུག་པར་བྱེད་པའི་རྒྱུ་
མཚན་ཡོད་དེ། ཁྱོད་ཤིང་དེའི་འབྲས་བུ་རིགས་གཅིག་བྱེད་པ་ཅན་
དང༌། ཤིང་དེའི་འབྲས་བུ་རིགས་གཅིག་བྱེད་པ་ཅན་མིན་པ་གཞན་
ཁ 86



རྣམ་འགྲེལ་ལེའུ་དང་པོའི་ཊཱིཀྐ
ཤིང་མིན་ལས་ལྡོག་པ་ལ་བརྟེན་ པ་ཅན་ཡིན་པའི་རྒྱུ་མཚན་གྱིས་་་་
འཇུག་པར་བྱེད་པ་ཡིན་པའི་ཕྱིར། རང་རེས། གཞི་མཐུན་སྤྱོད་
ཡུལ་ཅན་དག་གི ། ཞེས་པར། ཤ་པ་དེ་ལ་ཤིང་དང་ཤ་པའི་
གཞི་མཐུན་གྱི་ཐ་སྙད་བྱེད་བྱས་པ་ལ་ཁོ་ན་རེ། དེ་ལ་དེ་ལྟར་བྱེད་
པའི་ རྒྱུ་མཚན་དང༌། དེ་ལྟར་བྱས་ པའི་ དགོས་ པ་ དེ་གང་ཞེ་ན།
ཤིང་གསལ་རང་མཚན་པ་དུ་མས་ཤིང་གི་དོན་བྱེད་པ་དེ་བཞིན་དུ།
ཤ་པ་ལྟ་བུ་གཅིག་ཀྱང་ཆོས་ཅན། ཁྱོད་ལ་ཤིང་དང་ ཤ་བའི་གཞི་
མཐུན་གྱི་ཐ་སྙད་བྱེད་པའི་རྒྱུ་མཚན་ཡོད་དེ། ཁྱོད་སྤྱིར་ཤིང་དེའི་
འབྲས་བུ་རིགས་གཅིག་བྱེད་པ་ཅན་མིན་པའི་དོན་ལས་ནི་ཐ་དད།
བྱེ་བྲག་ཏུ་ཤ་པ་དེའི་འབྲས་བུ་རིགས་གཅིག་བྱེད་པ་ཅན་མིན་པ་ལས་
ཐ་དད་པས་ལྡོག་ཆོས་སྣ་ཚོགས་པ་ཅན་དུ་ཚད་མས་ཤེས་པ་ཡིན་པའི་
ཕྱིར། ཤ་པ་ལ། ཤིང་དང་ཤ་པ་དུ་མའི་ཐ་སྙད་བྱེད་པ་ལ་ཆོས་
ཅན། དགོས་པ་ཡོད་དེ། ཁྱོད་ཀྱིས་ ཤིང་དང་ཤ་པ་དུ་མ་དེའི་
དངོས་པོ་བྱེད་པ་ཡོངས་སུ་བསྟན་པའི་ཆེད་ཡིན་པའི་ཕྱིར། གསུམ་
པ་ལ་གསུམ། སྤྱི་གཞི་མཐུན་རྟོག་པ་ལ་གྲགས་པ་བཞིན་དུ་བཞག་
པ་དང༌། བཞག་པའི་དགོས་པ་དང་། རང་མཚན་ཁོ་ན་ཡིན་པ་
དགག་པའོ། །
དང་པོ་ནི། རང་རེས། དེ་ལ་དུ་མ་ཞེས་པར་ཤིང་དེ་ལ་
ཤིང་གསལ་རང་མཚན་པ་རྣམས་ཀྱི་སྤྱི་དང་། དེ་བཞིན་གཅིག་ཀྱང་
ཞེས་པར། ཤུ་པ་ལ་ཤིང་དང་ཤ་པའི་གཞི་མཐུན་གྱི་ཐ་སྙད་བྱེད་
བྱས་པ་ལ། དེ་ལྟར་ན་སྤྱི་གཞི་མཐུན་དངོས་པོར་ཡོད་པར་འགྱུར་
རོ་ཞེ་ན། སྤྱི་གཞི་མཐུན་འདི་ནི་དངོས་པོ་ལ་གྲུབ་པ་མི་སྲིད་དེ།
སྒྲ་དོན་སྤྱི་འདི་དང་གཞི་མཐུན་འདི་ཉིད་དངོས་པོར་ཡོད་པ་མིན་
ཡང་ རྟོག་ པ་ ལ་ ཇི་ ལྟ་ བུར་ གྲགས་ པ་ བཞིན་ དུ་ བརྗོད་ པའི་ ཕྱིར།
-- 87 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
གཉིས་པ་ནི། ཁོ་ན་རེ། སྤྱི་ གཞི་མཐུན་ཆོས་ཆོས་ ཅན་ སོགས་
དངོས་པོར་མ་གྲུབ་ན། དེ་རྣམས་རྟོག་པ་ལ་ཇི་ལྟར་ གྲགས་ པ་་་་
བཞིན་ རྣམ་ བཞག་ བྱས་ པ་ ལ་ དགོས་ པ་ གང་ ཡོད་ པ་ ཡིན་ ཞེ་ ན།
ཆོས་དང་ཆོས་ཅན་གྱི་རྣམ་གཞག་དང་ཐ་དད་པ་གཞི་མཐུན་དང་ཐ་
དད་མིན་པ་སྤྱིའི་རྣམ་གཞག་ཅི་འདྲ་བ་དེ་ཁོ་ན་ཉིད་ཀྱི་དོན་དུ་ནི་གྲུབ་
པ་མ་བརྟགས་པར་འཇིག་རྟེན་རྟོག་པ་ལ་ཇི་ལྟར་གྲགས་པ་དེ་ལ་དེ་
བཞིན་ཁོ་ནར་བརྟེན་ནས་ནི། བསྒྲུབ་བྱ་དང་སྒྲུབ་པར་བྱེད་པ་ཀུན་
གྱི་ རྣམ་ པར་ གཞག་ པ་ མཁས་ པ་ རྣམས་ ཀྱིས་ བྱས་ པ་ ཆོས་ ཅན།
དགོས་པ་ཡོད་དེ། གདུལ་བྱ་གནས་སྐབས་དང་མཐུར་ཐུག་གི་དམ་
པའི་དོན་ལ་འཇུག་པར་བྱ་བའི་ཆེད་ཡིན་པའི་ཕྱིར། གསུམ་པ་ལ་
གཉིས། རང་མཚན་དུ་མི་རིགས་པ་དང༌། སྒྲ་དོན་དུ་རིགས་
པའོ། ། །
དང་པོ་ནི། རང་རེས། དངོས་ལ་འདི་ནི་མི་སྲིད་དོ། །
ཞེས་པར་སྤྱི་གཞི་མཐུན་དངོས་པོར་མེད་པར་བསྟན་པ་དེའི་རྒྱུ་མཚན་
རྒྱས་པར་ སྟོན་པ་ནི། རྟོག་ པ་དེ་ལ་ ཤིང་གསལ་རང་མཚན་པ་་་
རྣམས་ངོ་བོ་གཅིག་པ་དང་། ཤིང་དང་ཤིང་གསལ་རང་མཚན་པ་
རྣམས་ངོ་བོ་དུ་མར་སྣང་བ་དེ། བློ་འཁྲུལ་པ་ཡིས་བསླད་ཅིང་་་་
བཏགས་པ་ཙམ་ཡིན་ཏེ། དམ་པའི་དོན་གྱི་དོན་ཤིང་གསལ་རང་
མཚན་པ་རྣམས་ནི་རང་གི་ངོ་བོ་ཉིད་ཀྱིས་གཅིག་ལ་གཅིག་འདྲེ་བ་
མེད་པར་ངོ་བོ་ཐ་དད་དུ་གནས་པ་དང་། ཤིང་དང་ཤིང་གསལ་
རང་མཚན་པ་རྣམས་ངོ་བོ་ཐ་དད་མེད་པར་ངོ་བོ་གཅིག་གནས་པའི་
ཕྱིར། གཉིས་པ་ནི། སྤྱི་གཞི་མཐུན་སོགས་རྟོག་པ་ལ་སྣང་བའི་
དོན་གྱི་སྟེང་ནས་འཇོག་གི ། དོན་དམ་པར་མ་གྲུབ་ཅེས་མཇུག་
བསྡུས་ནས་སྟོན་པ་ནི། རྟོགས་པ་ལ་སྣང་བའི་དོན་དེ་ལ་འདི་ནི་
-
88
-



རྣམ་འགྲེལ་ལེའུ་དང་པོའི་ཊིཀྐ
སྤྱིའོ། ། འདི་ནི་ཁྱད་པར་རོ་ཞེས་བྱ་བའི་བྱེ་བྲག་འདི་ནི་ཆོས་ཅན།
རྟོག་བློས་སྒྲོ་བཏགས་པའི་དོན་ལ་གནས་པ་ཙམ་ཡིན་ཏེ། སྒྲ་དོན་
ཡིན་པའི་ཕྱིར། ཁོ་ན་རེ། རྟོག་པ་ལ་སྣང་བའི་སྤྱི་གཞི་མཐུན་
སོགས་དོན་དམ་པར་མ་གྲུབ་ན། སྒྲའི་སྟེང་དུ་བྱས་མི་རྟག་གི་ལྡོག་
ཆོས་དུ་མ་དབྱེར་མི་རུང་བར་ཐལ། སྒྲ་ཆོས་ཅན་ཡིན་པའི་ཆ་དང༌།
མི་རྟག་པ་བསྒྲུབ་བྱའི་ཆོས་ཡིན་པའི་ཆ་དང༌། བྱས་པ་རྟགས་ཡང་
དག་ཡིན་པའི་ཆ་དངོས་པོ་མིན་པའི་ཕྱིར་ཟེར་ན། མ་ཁྱབ་སྟེ། སྒྲ་
དེ་ཉིད་ཆོས་ཅན། ཁྱོད་ལ་ལྡོག་ཆོས་ཀྱི་བྱེ་བྲག་དུ་མ་རབ་ཏུ་བརྟག་
ཏུ་རུང་སྟེ། ཁྱོད་སྤྱིར་མ་བྱས་པ་དང༌། རྟག་པ་ལས་ལོག ། བྱེ་
བྲག་ཏུ་གཞན་སྒྲ་མིན་ལས་ལྡོག་པ་སྟེ་ལོག་པ་ཡིན་པའི་ཕྱིར། རང་
རེས་འཁྲུལ་པར་འདྲ་ཡང་ཞེས་པར་སྒྲ་མི་རྟག་པར་རྟོགས་པའི་རྗེས་
དཔག་ལ་བརྟེན་ནས་སྒྲ་མི་རྟག་པ་ཐོབ་བྱས་པ་ལ། ཁོ་ན་རེ། དེ་
ལྟ་ན། དེས་དེ་སྣང་ཡུལ་དུ་བྱས་ནས་ཐོབ་དགོས་སོ་ཞེ་ན། དེ་མི་
དགོས་ཏེ། བསྒྲུབ་བྱ་སྒྲུབ་པར་རྟོགས་པའི་རྗེས་དཔག་ལ་དངོས་པོ་
རང་མཚན་སྣང་ཡུལ་དུ་བྱས་ནས་མཐོང་བའི་ནུས་པ་ཉམས་པའི་ཕྱིར།
ཁོ་ན་རེ། སློབ་དཔོན་ཕྱོགས་གླང་གིས། རྗེས་ སུ་དཔག་པས་་་་
གཞན་སེལ་པས་ཁྱད་པར་དུ་བྱས་པའི་ཁྱད་པར་དག་འཛིན་ནོ། །
ཞེས་གསུངས་པ་དང་འགལ་ལོ་ཞེ་ན། མི་འགལ་ཏེ། སློབ་དཔོན་
གྱིས། རྗེས་སུ་དཔག་པས་གཞན་སེལ་པས་ཁྱད་པར་དུ་བྱས་པའི་
ཁྱད་པར་དག་འཛིན་ནོ་ཞེས་རྗེས་དཔག་གིས་ཁྱད་པར་རང་མཚན་སྤྱི་
དང་འདྲེས་པ་འཛིན་པར་བཤད་པའི་སྐབས་འདིར། རང་གི་་་་
མཚན་ཉིད་རྗེས་དཔག་གི་གཟུང་བྱ་སྟེ་གཟུང་ཡུལ་དུ་བསྟན་པ་མིན་
པའི་ཕྱིར་ཏེ། རང་མཚན་གཅིག་པུ་དེ་ནི་སྤྱི་དང་ཁྱད་པར་གྱི་རྣམ་
པ་སོགས་ཅིར་ཡང་རྗེས་དཔག་གི་གཟུང་བྱ་སྟེ་གཟུང་ཡུལ་མིན་པའི་
- 89 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཕྱིར་ཏེ། དེ་ཡིན་ན། སྒྲ་དེ་ སྤྱི་ གཞི་མཐུན། ཆོས་ཆོས་ ཅན་
སོགས་སུ་དོན་དམ་པར་གྲུབ་དགོས་པ་གང་ཞིག སྤྱི་གཞི་མཐུན་
ཆོས་ཆོས་ཅན་སོགས་བྱེ་བྲག་ཁྱད་པར་མང་པོ་རྣམས་སྒྲ་དེ་གཅིག་ལ་
ནི་དོན་དམ་པར་འདུར་མི་རུང་བའི་ཕྱིར། གསུམ་པ་ནི། སྒྲ་དེས་
ངོ་བོ་རང་དང་རིགས་མཐུན་དང་མི་མཐུན་ཀུན་ལས་ལོག་པ་དེ་དེ་ཁོ་
ན་བཞིན་དུ་དངོས་དབང་གིས་རྟོགས་པར་བྱེད་པའི་སྒྲ་ཡོད་པ་ཡང་
མ་ཡིན། རྟོག་པ་ཡོད་པ་ཡང་མིན་ཏེ། རྗོད་བྱེད་ཀྱི་སྒྲ་དང་རྟོག་
པ་རྣམས་རང་ཡུལ་ལ་དོན་སྤྱིའི་ཚུལ་ཉིད་དུ་ནི་འཇུག་པའི་ཕྱིར་རོ། །
གསུམ་པ་བརྡའི་ཡུལ་ངོས་གཟུང་བ་ལ་གསུམ། སྒྲུབ་པ་ཁོ་ན་བརྡའི་
ཡུལ་ཡིན་པ་དགག གཞན་སེལ་བརྡའི་ཡུལ་དུ་སྒྲུབ། སྤྱི་དོན་
གཞན་བཀག་པ་མི་འཐད་པའི་རྩོད་པ་སྤང་བའོ། ། །
དང་པོ་ལ་གསུམ། དེ་མིན་བཅད་པ་ལ་མི་ལྟོས་པའི་གསལ་བ་
རྐྱང་པ་དེ་ཡིན་པ་དགག སྤྱི་རྐྱང་པ་དེ་ཡིན་པ་དགག སྤྱི་དང༌
བཅས་པའི་གསལ་བ་དེ་ཡིན་པ་དགག་པའོ། ། དང་པོ་ནི། འདི་
གང་ལས་འཕྲོས་ན། དེའི་ཕྱིར་གཞན་སེལ་ཡུལ་ལ་ནི། ཞེས་པ་
ལས་འཕྲོས། ཚུལ་ཇི་ལྟར་ན། རང་རེས་དེ་སྐབས་སུ། གཞན་
སེལ་བརྡའི་ཡུལ་དུ་ཁས་བླངས་པ་ལ། བྱེ་བྲག་པ་ན་རེ། དེ་མི་
འཐད་པར་ཐལ། དེ་མིན་རྣམ་པར་བཅད་པའི་གཞན་སེལ་ལ་མི་
ལྟོས་པར་ནོག་སོགས་འདུས་པའི་གོང་བུ་ལ་བ་ལང་གི་བརྡ་སྦྱོར་བའི་
ཕྱིར་ཞེ་ན། ཤེས་བྱ་ཆོས་ཅན། དེ་ལ་མི་ལྟོས་པར་ནོག་སོགས་
འདུས་པའི་གོང་བུ་དེ་ལ་བ་ལང་ཞེས་པའི་བརྡ་སྦྱོར་བ་མིན་པར་ཐལ།
དེ་ཡིན་ན། བརྡ་དུས་ཀྱི་བ་ལང་ཐ་སྙད་དུས་ཀྱི་བ་ལང་གི་དུས་སུ་
ཡོད་དགོས་པ་གང་ཞིག ཐ་སྙད་ཀྱི་དུས་དེའི་ཚེ་བརྡ་དུས་ཀྱི་བ་
ལང་ རང་གི་མཚན་ཉིད་ཀྱིས་འགགས་ནས་མེད་པ་དེས་ནའི་ཕྱིར།
- 90 ཡས་



རྣམ་འགྲེལ་ལེའུ་དང་པོའི་ཊིཀྐ
ཁྱབ་སྟེ། བ་ལང་ཞེས་པའི་སྒྲ་རྣམས་ ཀྱིས་ནི་ རང་ གང་ལ་བརྡ་་་
བཏགས་པའི་བ་ལང་དེ་ཉིད་སྟོན་ལ། བ་ལང་ཞེས་པའི་བརྡ་དེ་ནི་
ཕྱིས་ཐ་སྙད་ཀྱི་དུས་སུ་བ་ལང་གོ་བའི་ཆེད་དུ་བྱས་པ་ཡིན་པའི་ཕྱིར།
གཉིས་པ་ནི། བྱེ་བྲག་པ་ན་རེ། བ་ལང་མིན་པ་ལས་ལོག་པའི་
གཞན་སེལ་མེད་ཅིང༌། དེ་མིན་རྣམ་པར་བཅད་པའི་གཞན་སེལ་ལ་
མི་ལྟོས་པར་ནོག་སོགས་འདུས་པའི་གོང་བུ་ལ་བ་ལང་ཞེས་པའི་བརྡ་
མི་སྦྱོར་གྱི། བ་ལང་གི་རིགས་དོན་གཞན་ལ་བ་ལང་ཞེས་པའི་བརྡ་
སྦྱོར་རིགས་ཏེ། དེ་ཐ་སྙད་ཀྱི་དུས་དང༌། བརྡ་དུས་ཀྱི་བ་ལང་
གཉིས་ཀ་ལ་རྗེས་སུ་འགྲོ་བའི་ཕྱིར། དེ་ཚེ་ཞེས་པ་ལ་མ་ཁྱབ་པོ། །
ཞེ་ན། དེ་འགོག་པ་ལ་ཅི་ནས་ཞེས་སོགས་གསུངས། དེའི་ནང་
ནས་རང་ལུགས་ཀྱི་བ་ལང་གི་གསལ་བ་རང་མཚན་པ་རྣམས་ལ་བ་
ལང་ཞེས་ པའི་བརྡ་སྦྱར་པའི་ཡོངས་གཅོད་ཀྱི་དགོས་པ་སྟོན་པ་ལ།
ཅི་ནས་ཞེས་སོགས་ཤོ་ལོ་ཀ་གཅིག་གསུངས། དེ་ལ་ཞེས་སོགས་རྐང་
པ་གཅིག་གིས། བ་ལང་གི་རིགས་དོན་གཞན་ལ། བ་ལང་ཞེས་
པའི་བརྡ་སྦྱར་བ་ལ་ཡོངས་གཅོད་ཀྱི་དགོས་པ་མེད་པར་བསྟན་ནོ། །
བརྡ་སྦྱོར་རྒན་པོ་རྣམས་ཀྱིས་བ་ལང་གི་གསལ་བ་རང་མཚན་པའི་
དོན་རྣམས་ལ་བ་ལང་ཞེས་རྗོད་པར་བྱེད་པའི་བརྡ་སྦྱོར་བར་བྱེད་པ་
ཆོས་ཅན། ཡོངས་གཅོད་གྱི་དགོས་པ་ཡོད་དེ། ཅི་ནས་ཀྱང་བ་
ལང་དོན་གཉེར་གྱི་སྐྱེས་བུ་རྣམས། བ་ལང་གི་གསལ་བ་རང་མཚན་
པ་རྣམས་ཀྱིས་བཞོ་བཀལ་སོགས་བ་ལང་གི་དོན་བྱེད་ནུས་པར་ཤེས་
ནས། དོན་དེ་བསྒྲུབ་པའི་ཕྱིར་དུ་འཇུག་པར་འགྱུར་རོ་ཞེས་རྟོགས་
པ་དེ་ཁྱོད་ཀྱི་ཡོངས་གཅོད་ཀྱི་དགོས་པ་ཡིན་པའི་ཕྱིར། བ་ལང་གི་
བརྡ་སྦྱར་བའི་དགོས་པ་དེ་ལྟར་ཡིན་པ་བ་ལང་གི་རིགས་དོན་གཞན་
ཆོས་ཅན། བ་ལང་ཞེས་པའི་སྒྲ་དེ་ཁྱོད་ཀྱི་ཐུན་མོང་མིན་པའི་
- 91 ཡཁ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དངོས་མིང་མ་ཡིན་པར་ཐལ། ཁྱོད་ཀྱིས་བཞོ་བཀལ་སོགས་བ་ལང་
གི་དོན་བྱེད་པར་རུང་བ་མིན་པའི་ཕྱིར། གསུམ་པ་ནི། བྱེ་བྲག་པ་
ན་རེ། བ་ལང་གི་ གསལ་བ་རྐྱང་པ་དང་། བ་ལང་གི་སྤྱི་དོན་
གཞན་ལ་བ་ལང་ཞེས་པའི་བརྡ་མི་སྦྱོར་གྱི། བ་ལང་གི་རིགས་དོན་
གཞན་དང་ལྡན་པའི་བ་ལང་གི་གསལ་བ་ལ་བ་ལང་ཞེས་པའི་བརྡ་
སྦྱོར་བ་ཡིན་ཏེ། དེ་དང་ལྡན་པའི་བ་ལང་གི་གསལ་བས་བ་ལང་གི་
དོན་བྱེད་ནུས་པའི་ཕྱིར་ཞེ་ན། བ་ལང་ཞེས་པའི་སྒྲ་དེ་ཡང་ནི་ཆོས་
ཅན། ཁྱོད་བ་ལང་གི་གསལ་བ་རང་མཚན་པ་ཁོ་ན་ལ་ཅིའི་ཕྱིར་
དངོས་སུ་སྦྱོར་བར་མི་བྱེད་དེ་སྦྱོར་རིགས་པར་ཐལ། ཁྱོད་བ་ལང་
གི་རིགས་དོན་གཞན་དང་ལྡན་པའི་བ་ལང་གི་གསལ་བ་ལ་སྦྱོར་བ་
གང་ཞིག བ་ལང་གི་རིགས་དོན་གཞན་མེད་པའི་ཕྱིར། ཁོ་ན་རེ།
གལ་ཏེ་མ་ཁྱབ་སྟེ། བ་ལང་གི་ གསལ་བ་གྲངས་མང་ཞིང་མཐའ་
ཡས་པའི་ཕྱིར། རེ་རེ་ནས་སྦྱར་དགོས་ན་དེ་སུས་ཀྱང་མིན་པའི་
ཕྱིར་ཟེར་ན། འོ་ན་བ་ལང་གི་རིགས་དོན་གཞན་དང་ལྡན་པའི་བ་
ལང་གི་གསལ་བ་ལ་དེའི་བརྡ་སྦྱོར་བ་མི་འཐད་པར་ཐལ། དེ་ལ་
ཡང་མཐའ་ཡས་པ་འདི་མཚུངས་པའི་ཕྱིར། གཞན་ཡང་། བ་
ལང་གི་དོན་དེ་བྱེད་པ་དང་། བ་ལང་གི་དོན་དེ་བྱེད་པ་མིན་་པ་
ལས་ལོག་པར་མཚུངས་པའི་གཞན་སེལ་རྒྱུ་མཚན་དུ་བྱས་ནས་བ་ལང་
གི་གསལ་བ་རང་མཚན་པ་རྣམས་ལ་དེའི་བརྡ་ཅིས་མ་བྱས་ཞེས་དྲིས་
པས། ཁོ་ན་རེ། བ་ལང་གི་རིགས་དོན་གཞན་དེ་དང་ལྡན་པའི་
ཕྱོགས་ལ་བརྗོད་པའི་ཉེས་པ་དེ་མཚུངས་པའི་ཕྱིར་ཞེ་ན། ཆོས་ཅན།
དེ་མི་མཚུངས་བ་སླ་སྟེ། བ་ལང་གི་རིགས་དོན་གཞན་བ་ལང་ཞེས་
པའི་བརྡའི་འཇུག་ཡུལ་དུ་མི་དགོས། བ་ལང་མིན་པ་ལས་ལོག་པའི་
གཞན་ སེལ་ དེའི་འཇུག་ཡུལ་དུ་དགོས་ པའི་ཕྱིར། གཉིས་པ་ནི།
- 92 -



རྣམ་འགྲེལ་ལེའུ་དང་པོའི་ཊིཀྐ
རང་ལུགས་ཀྱི་བ་ལང་གི་གསལ་བ་རང་མཚན་པ་རྣམས་ལ་བ་ལང་གི་
བརྡ་སྦྱར་བའི་རྣམ་བཅད་ཀྱི་དགོས་ པ་ སྟོན་པ་ལ། དེ་ལས་ཞེས་
སོགས་ཤོ་ལོ་ཀ་གཅིག་གསུངས། བ་ལང་གི་རིགས་དོན་གཞན་ལ་བ་
ལང་གི་བརྡ་སྦྱར་བ་ལ་རྣམ་བཅད་ཀྱི་དགོས་པ་མེད་པར་སྟོན་པ་ལ།
གལ་ཏེ་ཞེས་སོགས་ཤོ་ལོ་ཀ་གཅིག་གསུངས། བ་ལང་གི་གསལ་བ་
རང་མཚན་པ་རྣམས་ལ་བ་ལང་ཞེས་པའི་སྒྲ་བརྗོད་པ་དེ་ཆོས་ཅན།
རྣམ་བཅད་ཀྱི་དགོས་པ་ཡོད་དེ། བ་ལང་དོན་གཉེར་གྱི་སྐྱེས་བུ་
རྣམས་བ་ལང་གི་དོན་བྱེད་པ་དེ་ལས་གཞན་པ་བ་ལང་གི་དོན་མི་བྱེད་
པ་དེ་ཡོངས་སུ་སྤངས་ནས། བ་ལང་གི་དོན་བྱེད་པ་ཁོ་ན་ལ་འཇུག་
པར་འགྱུར་རོ་ཞེས་གོ་བ་དེ་ཁྱོད་ཀྱི་རྣམ་བཅད་ཀྱི་དགོས་པ་ཡིན་པའི་
ཕྱིར། ཀྱང་ཞེས་པ་ནི། བ་ལང་གི་གསལ་བ་རང་མཚན་པ་རྣམས་
ལ་བ་ལང་གི་བརྡ་བྱས་པ་ལ་ཡོངས་གཅོད་ཀྱི་དགོས་པ་ཡོད་པར་མ་
ཟད། རྣམ་བཅད་ཀྱི་དགོས་པ་ཉིད་ཀྱང་ཡོད། ཅེས་པའོ། །ཁོ་ན་
རེ། དེ་ལས་གཞན་པ་ཡོངས་སྤངས་ནས། །ཞེས་པ་རྟགས་མ་གྲུབ་
སྟེ། བ་ལང་དོན་གཉེར་གྱི་སྐྱེས་བུས་བ་ལང་ཞེས་པའི་སྒྲ་ལ་བརྟེན་
ནས་བ་ལང་ཁོ་ན་ལ་མི་འཇུག་པའི་ཕྱིར་ཟེར་ན། འོ་ན་བ་ལང་
དཀར་ཟལ་ལ་བ་ལང་གི་བརྡ་སྦྱོར་བའི་ཚེ་ན་བརྡ་དེས་བ་ལང་དཀར་
ཟལ་ལ། བ་ལང་མིན་པ་གཅོད་དམ་མི་གཅོད། ཁོ་ན་རེ། བ་
ལང་དཀར་ཟལ་ཞེས་པའི་སྒྲ་དེ་ཡིས་བ་ལང་མིན་པ་དེ་དག་རྣམས་
ལས་བ་ལང་དཀར་ཟལ་འདི་ལ་བ་ལང་མིན་པ་མི་གཅོད་དོ་ཞེ་ན་ནི།
འོ་ན་བ་ལང་དཀར་ཟལ་དེ་བ་ལང་གི་བརྡ་སྦྱོར་བ་ལ་དགོས་པ་ཇི་ལྟར་
ཡོད་དེ་མེད་པར་ཐལ། ཕྱོགས་སྔ་དེའི་ཕྱིར། ཁོ་ན་རེ། གལ་ཏེ་
དང་པོ་ལྟར་བ་ལང་དཀར་ཟལ་ཞེས་པའི་སྒྲ་འདི་ལ་བ་ལང་དཀར་
ཟལ་ལ་བ་ལང་མིན་པ་རྣམ་པར་གཅོད་པའི་ནུས་པ་ཡོད་དོ་ཞེ་ན།
- 93 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འོ་ན། ཆོས་ཅན། བྱེ་བྲག་པ་ཁྱེད་ལ་བ་ལང་དཀར་ཟལ་ལ་བ་
ལང་གི་བརྡ་སྦྱོར་བའི་སྐབས་དེར་བ་ལང་གི་སྤྱི་དོན་གཞན་གྱིས་ནི་ཅི་
ཞིག་བྱ་སྟེ་དོན་མེད་པར་ཐལ། ཕྱོགས་སྔ་མ་དེ་གང་ཞིག རྗོད་
བྱེད་ཀྱི་སྒྲ་རྣམས་བརྡ་སྦྱོར་བའི་དགོས་པ། རང་གི་རྗེས་སུ་འབྲང་
བའི་རྟོག་ངོར། རང་གི་བརྗོད་བྱ་མིན་པ་བཅད་ནས་རང་གི་བརྗོད་བྱ་
གོ་བ་དེ་ཙམ་དུ་ཟད་པ་མིན་ནམ་སྟེ་ཡིན་པའི་ཕྱིར། གསུམ་པ་ལ་
གསུམ། སྤྱི་དོན་གཞན་མེད་ན་ངོ་ཤེས་ཀྱི་བློ་མི་འཐད་པ་སྤང་བ་
དང་། སྤྱི་འཛིན་སྤྱི་ལས་སྐྱེ་བ་དགག་པ་དང་། སྤྱི་སྒྲ་དོན་ལ་མི་སླུ་
བར་བསྟན་པའོ། །དང་པོ་ནི། སྤྱི་གཞན་གྱིས་ནི་ཅི་ཞིག་བྱ། །ཞེས་
པར་བ་སྤྱི་རྟག་དངོས་བཀག་པ་ལ། ཁོ་ན་རེ། བ་ལང་གི་གསལ་
བ་རང་མཚན་པ་སྐད་ཅིག་སྔ་ཕྱི་རྣམས་ལྷན་ཅིག་ཏུ་སྦྱར་ནས་ངོ་ཤེས་
པར་བྱེད་པ་མི་འཐད་པར་ཐལ། བ་ལང་གི་གསལ་བ་རང་མཚན་
པ་རྣམས་བ་སྤྱི་རྟག་དངོས་ཀྱིས་སྟོང་བའི་རྫས་ཐ་དད་གང་ཞིག བ་
ལང་གི་གསལ་བ་རང་མཚན་པ་སྐད་ཅིག་སྔ་ཕྱི་རྣམས་ཕན་ཚུན་རྗེས་
སུ་མི་འགྲོ་བའི་ཕྱིར་ཞེ་ན་མ་ཁྱབ་སྟེ། བ་ལང་གི་གསལ་བ་རང་
མཚན་པ་རྣམས་ནི་བ་ལང་གི་སྤྱི་རྟག་དངོས་ཀྱིས་སྟོང་བའི་རྫས་ཐ་
དད་ཡིན་ཀྱང་། བ་ལང་གི་བྱ་བ་དེ་དང་བ་ལང་གི་བྱ་བ་དེ་བྱེད་
པའི་དོན་བ་ལང་གི་གསལ་བ་སྔ་མ་རྣམས་མཐོང་ནས་ཕྱི་མ་གཞན་
མཐོང་བའི་ཚེ་ན་ཡང་བ་ལང་གི་བྱ་བ་བྱེད་པ་དེ་ལས་གཞན་བ་ལང་གི་
བྱ་བ་མི་བྱེད་པ་དང་བྲལ་བ་ཡི། བ་ལང་གི་གཞན་སེལ་པའི་ཡུལ་
ཅན་གྱི་ནི་སྒྲ་རྣམས་ཀྱི་རྗེས་སུ་འབྲང་བའི་རྟོག་པས་བ་ལང་གི་གསལ་
བ་རང་མཚན་པ་སྐད་ཅིག་སྔ་ཕྱི་ལྷན་ཅིག་ཏུ་སྦྱར་ནས་ངོ་ཤེས་པར་
བྱེད་པ་ཡིན་པའི་ཕྱིར། གཉིས་པ་ལ་གསུམ། སྤྱི་འཛིན་སྤྱི་འབའ་
ཞིག་ལས་སྐྱེས་བ་དགག སྤྱིས་ཕན་བཏགས་པའི་གསལ་བས་སྤྱི་
– 94
7
is



རྣམ་འགྲེལ་ལེའུ་དང་པོའི་ཊིཀྐ
འཛིན་གྱི་བློ་བསྐྱེད་པ་དགག གསལ་བས་ཕན་བཏགས་པའི་སྤྱིས་
སྤྱི་འཛིན་གྱི་བློ་བསྐྱེད་པ་དགག་པའོ། ། དང་པོ་ནི། སྤྱི་གཞན་གྱིས་
ནི་ཞེས་པར། སྤྱི་དངོས་པོ་ བ་བཀག་པ་ལ། བྱེ་བྲག་ པ་ན་རེ།
དེ་ཡོད་དེ། ཤིང་འཛིན་རྟོག་པ་དེ་ཤིང་སྤྱི་དངོས་པོ་བ་འབའ་ཞིག་
གཟུང་དོན་དུ་བྱས་པ་ལས་སྐྱེས་པའི་ཕྱིར་ཟེར་ན། དེས་རིགས་པས་
གནོད་པར་མ་ཟད། ཁས་བླངས་ནང་འགལ་བའི་སྐྱོན་ཡོད་པར་
སྟོན་པ་ལ་འདི་གསུངས། བྱེ་བྲག་ པ་ གཞན་གྱི་ལྟར་ནའང་ ཤིང་
འཛིན་རྟོག་བློ་དེ་ནི་ཆོས་ཅན། ཤིང་སྤྱི་དངོས་པོ་ནི་འབའ་ཞིག་
ཉིད་གཟུང་དོན་དུ་བྱས་པ་ལས་སྐྱེས་པ་མིན་པར་ཐལ། དེ་ལ་་་
རིགས་པས་གནོད་པར་མ་ཟད་ཁས་བླངས་ནང་འགལ་བའི་སྐྱོན་ཡོད་
པའི་ཕྱིར། སྐྱོན་ཇི་ལྟར་ཡོད་ན། དེ་ཆོས་ཅན། ཁྱོད་ཀྱིས་ཤིང་
གི་གསལ་བ་གཟུང་དོན་གྱི་སྒོ་ནས་མི་ཤེས་པར་ཐལ་བར་འགྱུར་བར་
ཐལ། རྟག་ཏུ་ཤིང་སྤྱི་དངོས་པོ་བ་དེ་ཙམ་གཟུང་དོན་དུ་བྱས་ནས་
རྣམ་ པར་ ཤེས་ པ་ ཡིན་ པ་ དེས་ ནའི་ ཕྱིར། རྟགས་ ཁྱབ་ དངོས།
འདོད་ན། དེ་ཆོས་ ཅན། ཁྱོད་ཀྱིས་དུས་ནམ་ཡང་ནི་ཤིང་སྤྱི་
དངོས་པོ་བ་དང༌། ཤིང་སྤྱི་དངོས་པོ་བ་དེ་དང་ལྡན་པའི་ཤིང་
གསལ་གྱི་འབྲེལ་པ་མ་བཟུང་བར་ཐལ། འདོད་པ་དེའི་ཚེ་ན་སྟེ་
འདོད་པ་དེའི་ཕྱིར། གསུམ་ཁས་བླངས་བཞིན་དུ་འདོད་ན། དེ་
ཆོས་ཅན། ཁྱོད་ཀྱིས་ཤིང་གསལ་རྣམས་ཤིང་སྤྱི་དངོས་པོ་བ་དེ་དང་
ལྡན་ པར་ ངེས་ པར་ མི་ འགྱུར་ བར་ ཐལ། འདོད་ པ་ དེའི་ ཕྱིར། །
འདོད་ན་སོང་། ཤིང་གསལ་རང་མཚན་པ་དེ་ལ་ཇི་ལྟར་ཤིང་གི་ཐ་
སྙད་འདོགས་ཏེ་མི་འདོགས་པར་ཐལ། འདོད་པ་དེ་བས་ནའི་ཕྱིར།
འཁོར་གསུམ་ཁས། གཉིས་པ་ནི། རང་རེས། རྟག་ཏུ་དེ་ཙམ་
རྣམ་ཤེས་ན། ། ཞེས་པར་ཤིང་འཛིན་རྟོག་པས་ཤིང་སྤྱི་དངོས་པོ་བ་
- 95 -
ar



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
의
갤
འབའ་ཞིག་གཟུང་དོན་དུ་བྱེད་ན། དེས་ཤིང་གསལ་རང་མཚན་པ་
གཟུང་དོན་དུ་བྱས་ནས་མི་ཤེས་པར་འགྱུར་པའི་སྐྱོན་ཡོད་བྱས་པ་ལ་
ཁོ་ན་རེ། དེའི་སྐྱོན་མེད་དེ། གལ་ཏེ་ཤིང་སྤྱི་དངོས་པོ་བ་གཅིག་
གིས་ཕན་པའི་གྲོགས་བྱེད་པའི་ཤིང་གསལ་རྣམས་ཤིང་འཛིན་རྣམ་
པར་ཤེས་པའི་གཟུང་དོན་གྱི་རྒྱུ་ཡིན་པའི་ཕྱིར་ཞེ་ན། དེ་ལྟར་་་་་
འདོད་པ་དང་། རྒྱུ་དུ་མས་འབྲས་བུ་གཅིག་མི་བསྐྱེད་པར་ ཁས་
བླངས་པ་ནང་འགལ་བར་སྟོན་པ་ལ་འདི་གསུངས། ཤིང་སྤྱི་དངོས་
པོ་བས་གྲོགས་བྱས་པའི་ཤིང་གསལ་རང་མཚན་པ་རྣམས་ཤིང་འཛིན་
རྣམ་ཤེས་ཀྱི་རྒྱུ་མིན་པར་ཐལ། ཤིང་སྤྱི་དངོས་པོ་བ་གཅིག་པུ་དེས་
ཤིང་གསལ་རང་མཚན་པ་དེ་རྣམས་ཀྱི་རྫས་ཐ་དད་པའི་ཆ་ཉིད་སེལ་
ཏམ་ ཅི་ སྟེ། སེལ་ བར་མ་ བྱས་ པར་རྫས་ ཐ་དད་ཡིན་ པའི་ ཕྱིར།
ཁྱབ་པ་ཁས་བླངས་ཏེ། ཤིང་གི་གསལ་བ་རང་མཚན་པ་དེ་རྣམས་
ལ་ཆོས་ཅན། ཁྱོད་ཤིང་འཛིན་རྣམ་ཤེས་གཅིག་གི་རྒྱུར་མི་འདོད་དེ།
སྤྱི་རྟག་དངོས་ཀྱིས་སྟོང་བའི་རྫས་ཐ་དད་ཡིན་པའི་ཕྱིར་ཞེས་པ་ཡང་
ཁྱོད་ཀྱིས་སྨྲས་པའི་ཕྱིར། ཁོ་ན་རེ། གལ་ཏེ། དངོས་པོ་གཅིག་
དེས་ཞེས་པར་མ་ཁྱབ་སྟེ། སྤྱི་རྟག་དངོས་ཀྱིས་སྟོང་པའི་རྒྱུ་དུ་མས་
འབྲས་བུ་གཅིག་ཐུན་མོང་དུ་མི་སྐྱེད་པ་ཡིན་གྱི། ཤིང་གསལ་དུ་
མའང་ཤིང་སྤྱི་དངོས་པོ་བ་གཅིག་ལ་ལྟོས་ནས། ཤིང་གསལ་རྣམས་
རིགས་ཐ་དད་མིན་པར་སྣང་བའི་ཤིང་འཛིན་རྟོག་བློ་གཟུང་དོན་གྱི་
སྒོ་ནས་སྐྱེད་དོ། །ཞེ་ན། ཁྱོད་ལ་ཁས་བླངས་ནང་འགལ་བའི་སྐྱོན་
ཡོད་ ཅེས་ སྟོན་ པ་ འདི་ གསུངས། ཤིང་འཛིན་རྟོག་བློ་ཆོས་ ཅན།
ཁྱོད་ལ་ཤིང་གསལ་དེ་རྣམས་ཀྱིས་གཟུང་དོན་གྱི་སྒོ་ནས་ཕན་འདོགས་
པའི་ནུས་པ་མེད་པར་ཐལ། ཤིང་གསལ་དེ་དག་སོ་སོ་བ་མེད་པར་
ཡང་ཤིང་སྤྱི་དངོས་པོ་བ་དེ་གཅིག་གིས་ཀྱང་ཁྱོད་གཟུང་དོན་གྱི་སྒོ་
- 96 -



རྣམ་འགྲེལ་ལེའུ་དང་པོའི་ཊཱིཀྐ
ནས་བསྐྱེད་པར་བྱེད་པ་ཡིན་པའི་ཕྱིར། འདོད་ན་སོང༌། ཤིང་
འཛིན་རྟོག་བློ་ཡིས་ཤིང་གསལ་རྣམས་གཟུང་དོན་དུ་བྱས་ནས་འཛིན་
པ་མེད་པ་ཡིན་པར་ཐལ། འདོད་པ་དེའི་ཕྱིར། ཁོ་ན་རེ། དེ་
དག་སོ་སོ་ཞེས་པར་མ་ཁྱབ་སྟེ། སྔོན་པོ་ཆོས་ཅན། ཁྱོད་ལ་རང་
འབྲས་ མིག་ ཤེས་ ཀྱི་ གཟུང་ དོན་ བྱེད་ པའི་ ནུས་ པ་ མེད་ པར་ ཐལ།
ཁྱོད་མེད་པར་ཡང་སེར་པོས་རང་འབྲས་མིག་ཤེས་ཀྱི་གཟུང་དོན་བྱེད་
ནུས་པའི་ཕྱིར་ཁྱབ་པ་ཁས་ཟེར་ན། དེ་མི་མཚུངས་ཞེས་སྟོན་པ་ལ་
འདི་གསུངས། སྔོ་སེར་རེ་རེ་བས་རང་འབྲས་མིག་ཤེས་ཀྱི་གཟུང་
དོན་བྱེད་ནུས་པ་ཡིན་ཏེ། སྔོ་སེར་སོགས་ཀྱིས་རང་འབྲས་མིག་གི་
རྣམ་པར་ཤེས་པ་ལ་གཟུང་དོན་གྱི་སྒོ་ནས་ཕན་འདོགས་པའི་ནུས་པ་
སོ་ སོར་ཚད་མས་མཐོང་པའི་ཕྱིར། འདོད་ན་ སོང༌། སྔོ་སེར་་
ཚོགས་པ་ལའང་རང་འབྲས་མིག་ཤེས་ཀྱི་གཟུང་དོན་བྱེད་པའི་ནུས་པ་
གྲུབ་པ་ཡིན་པར་ཐལ། འདོད་པའི་ཕྱིར། འདོད་ན། ཤིང་གི་
གསལ་བ་ཆོས་ཅན། ཁྱོད་སོ་སོ་བ་དང༌། ཚོགས་པ་ལ་ཇི་ལྟར་
ཡང་ནི་སྔོ་སེར་དེ་ལྟར་ཤིང་འཛིན་རྟོག་པ་གཟུང་དོན་གྱི་སྒོ་ནས་་
བསྐྱེད་ནུས་པ་མིན་པར་ཐལ། ཁྱོད་ཤིང་འཛིན་རྟོག་པ་གཟུང་དོན་
གྱི་སྒོ་ནས་བསྐྱེད་པའི་ནུས་པས་སྟོང་པའི་ཕྱིར། གསུམ་པ་ལ་གསུམ།
ཐལ་བ་དགོད་པ་དང༌། དེའི་ལན་དགག་པ་དང༌། སྤྱི་གཞན་
ཁེགས་པ་དྲན་པ་ལ་སྦྱར་བའོ། །དང་པོ་ནི། ཁོ་ན་རེ། གལ་ཏེ།
རྟག་ཏུ་དེ་ཙམ་རྣམ་ཤེས་ན། ཞེས་པ་མ་གྲུབ་སྟེ། ཤིང་སྤྱི་དངོས་
པོ་བས་ཤིང་འཛིན་རྟོག་པ་བསྐྱེད་པ་ལ། ཤིང་གསལ་འདི་ཁོ་ན་
དགོས་ཀྱི་ངེས་པ་མེད་པར། ཤིང་གསལ་དེ་དག་གང་རུང་གྲོགས་སུ་
ཡོད་པ་ལ་ལྟོས་ནས་ཤིང་སྤྱི་དངོས་པོ་ བ་དེས་ ཤིང་འཛིན་རྟོག་ པ་
བསྐྱེད་ནུས་པ་ཡིན་གྱི། སྤྱི་དངོས་པོ་བ་འབའ་ཞིག་གིས་ཤིང་འཛིན་
- 97 -



རྗེ་སྨོན་ལམ་དཔལ་བའི་རྣམ་འགྲེལ་ ཀྐ
-
-
-
-
-
རྟོག་པ་བསྐྱེད་ནུས་པ་མིན་པའི་ཕྱིར། དཔེར་ན་རས་ཡུག་འཐག་པ་
ལ་འཐག་བཟང་འདི་ཁོ་ན་དགོས་ཀྱི་ངེས་པ་མེད་ཀྱང་། ཐག་་་་
བཟང་གང་རུང་གཅིག་དགོས་པ་བཞིན་ནོ་ཞེ་ན། ཤིང་གསལ་དེ་
དག་ཆོས་ཅན། ཁྱོད་ཀྱིས་འབྲས་བུ་གཅིག་ཐུན་མོང་དུ་མི་བསྐྱེད་
པའི་རྒྱུ་མཚན་གྱིས་ཇི་ལྟར་ཤིང་འཛིན་རྟོག་བློ་གཅིག་ཉིད་ལ་མི་ཕན་
པ་དེ་མིན་པར་ཐལ། ཁྱོད་ཀྱིས་ཤིང་སྤྱི་དངོས་པོ་བ་དེ་གཅིག་ལ་
ཕན་པའི་ཕྱིར། གཞན་ཡང་། ཤིང་སྤྱི་དངོས་པོ་བ་འདི་ཆོས་ཅན།
ཤིང་གསལ་དེ་རྣམས་ཀྱི་འབྲས་བུར་འགྱུར་བར་ཐལ། དེ་རྣམས་ཀྱི་
ཕན་གདགས་བྱ་ཡིན་པའི་ཕྱིར། ཁྱབ་སྟེ། ཕན་འདོགས་བྱེད་
གང་ཡིན་པ་དེ་ལ་བསྐྱེད་པ་སྟེ་རྒྱུ་ཡིན་པས་ཁྱབ་པའི་ཕྱིར། གཉིས་
པ་ནི། ཁོ་ན་རེ། གལ་ཏེ། ཇི་ ལྟར་བློ་གཅིག་ ཉིད་ལ་ མིན།
ཞེས་པ་འདོད་དེ། ཤིང་གསལ་རྣམས་རིགས་ཐ་དད་མིན་པར་སྣང་
བའི་ཤིང་འཛིན་རྟོག་བློ་དེ་ལ་ཤིང་འཛིན་གསལ་རྣམས་ཀྱི་རྣམ་པ་མ་
ཤར་བས་དེ་ཤིང་གསལ་ཐ་དད་པ་རྣམས་ལ་སྐྱེ་བར་མི་འདོད་པ་ཡིན་
གྱི་སྤྱིར་རྒྱུ་དུ་མས་འབྲས་བུ་གཅིག་ཐུན་མོང་དུ་མི་སྐྱེད་པ་མིན་ནོ་ཞེ་ན།
ཤིང་འཛིན་རྟོག་པ་དེ་ལ་ཤིང་གསལ་རང་མཚན་པ་རྣམས་ཀྱི་རྣམ་པ་
ཐ་དད་དུ་སྣང་བ་ཡིན་ཏེ། ཤིང་འཛིན་རྟོག་བློ་ཡིས་ཤིང་གསལ་
རང་མཚན་པ་དེ་དག་ཤིང་དུ་མཚུངས་སོ་ཞེས་འཛིན་པའི་ཕྱིར་རོ། །
ཁོ་ན་རེ། གལ་ཏེ། ཁྱབ་པ་འགལ་བ་ཡིན་ཏེ། ཤིང་གསལ་རང་
མཚན་པ་དེ་དག་ཤིང་དུ་མཚུངས་པར་འཛིན་ན་ནི། ཇི་ལྟར་ཤིང་
གསལ་རྣམས་ཀྱི་རྣམ་པ་ཐ་དད་དུ་ཤིང་འཛིན་རྟོག་བློས་གཟུང་བར་
བྱ་བ་འགལ་བའི་ཕྱིར་ཏེ། ཤིང་གསལ་རྣམས་ཤིང་དུ་མཚུངས་པར་
འཛིན་པ་དེ་མཚུངས་སྤྱི་དངོས་པོ་བ་གཅིག་ཡོད་པའི་རྒྱུ་མཚན་གྱིས་
དེར་མཚུངས་པར་འཛིན་པའི་ཕྱིར་ཞེ་ན། རྟགས་ཕྱི་མ་དེ་མིན་པར་
- 98 --



རྣམ་འགྲེལ་ལེའུ་དང་པོའི་ཊཱིཀྐ
HO
CH
ཐལ། ཤིང་གསལ་རང་མཚན་པ་ རྣམས་ ཀྱིས་ རང་གི་འབྲས་བུ་་་
རིགས་གཅིག་བྱེད་པར་འདྲ་བའི་རྒྱུ་མཚན་གྱིས་ཤིང་འཛིན་རྟོག་པས་
ཤིང་གསལ་རང་མཚན་པ་རྣམས་ཤིང་དུ་མཚུངས་པར་འཛིན་པའི་
ཕྱིར། ཁོ་ན་རེ། མ་གྲུབ་སྟེ། ཤིང་གསལ་དེ་དག་གི་འབྲས་བུ་
དབང་པོའི་བློ་དེ་རྣམས་ཀྱང་རིགས་ ཐ་དད་དོ། ། ཞེ་ན། ཤིང་
གསལ་རང་མཚན་པ་རྣམས་འཛིན་པའི་དབང་པོའི་བློ་རྣམས་ནི་ཆོས་
ཅན། རིགས་ཐ་དད་མེད་པ་ཡིན་ཏེ། ཤིང་གསལ་རང་མཚན་པ་
རྣམས་རིགས་གཅིག་ཏུ་རྟོགས་པའི་རང་འབྲས་རྟོག་བློའི་རྒྱུ་ཡིན་པའི་
ཕྱིར། ཤིང་ གི་ གསལ་ བ་ རང་ མཚན་ པ་ རྣམས་ ཀྱང་ ཆོས་ ཅན།
རིགས་ཐ་མི་དད་པ་ཡིན་ཏེ། ཤིང་གསལ་རང་མཚན་པ་ཁྱོད་རིགས་
གཅིག་ཏུ་རྟོགས་པའི་རང་འབྲས་ཤིང་འཛིན་རྟོག་བློ་གཅིག་གི་རྒྱུ་ཡི་
དངོས་པོ་བྱེད་པ་ཡིན་པས་སོ་ཁོ་ན་རེ། འབྲས་བུ་གཅིག་འདྲ་ཞེས་
པ་ཁྱབ་པ་འགལ་བ་ཡིན་ཏེ། ཤིང་གསལ་རང་མཚན་པ་རྣམས་ཀྱིས་
འབྲས་བུ་རིགས་གཅིག་བྱེད་པ་དེ་ཤིང་སྤྱི་རྟག་དངོས་ཀྱི་དབང་གིས་
ཡིན་ནོ་ཞེ་ན། ཤིང་དེའི་འབྲས་བུ་རིགས་གཅིག་བྱེད་པ་ཅན་མིན་
པ་དང་བྲལ་བའི་ཤིང་གསལ་རང་མཚན་པ་དེའང་ཆོས་ཅན། ཁྱོད་
ཀྱིས་འབྲས་བུ་རིགས་གཅིག་བྱེད་པ་དེ་ཤིང་སྤྱི་རྟག་དངོས་ཀྱི་དབང་
གིས་མིན་པར་ཐལ། དེ་ཤིང་མིན་ལས་ལོག་པའི་ཤིང་གི་གཞན་སེལ་
གྱི་དབང་གིས་ཡིན་པའི་ཕྱིར། གསུམ་པ་ནི། ཤིང་སྤྱི་རྟག་དངོས་
འགོག་ཚུལ་མཇུག་བསྡུས་ནས་སྟོན་པ་ལ་འདི་གསུངས་སོ། ། ཤིང་གི་
གཞན་སེལ་དེ་ལ་རྫས་གཞན་པའི་ཤིང་གསལ་རྣམས་ལ་རྗེས་སུ་འགྲོ་
བའི་ཤིང་སྤྱི་དངོས་པོ་བ་མེད་པར་ཐལ། དེ་འདྲ་ཚད་མས་ མ་་་
མཐོང་བའི་ཕྱིར་དང་། སྔར་རིགས་པས་བཀག་པའི་ཡང་ཕྱིར་་་
རོ། ། གང་དུ་བཀག་ན། རྗེས་འགྲོ་གཞན་ནི་སྣང་བ་མེད། ། ཅེས་
- 99 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའི་སྐབས་སུའོ། ། རང་རེས་གོང་དུ་ཤིང་སྤྱི་རྟག་དངོས་བཀག་པ་ཁོ་
ན་རེ། ཤིང་སྤྱི་རྟག་དངོས་མེད་ན་ཤིང་བརྡའ་སྦྱར་བ་དགོས་མེད་
དུ་འགྱུར་རོ་ཞེ་ན། ཆོས་ཅན། ཤིང་སྤྱི་དངོས་པོ་བ་མེད་ཀྱང་ཤིང་
བརྡའ་སྦྱར་བ་ལ་དགོས་པ་ཡོད་དེ། ཤིང་བརྡའ་ནི་ཤིང་གི་དོན་
རང་མཚན་གྱི་གཞན་སེལ་དེ་རིག་ཅིང་ཐོབ་པའི་དོན་ཅན་ཡིན་པའི་
ཕྱིར། གསུམ་པ་རྒྱས་པར་བཤད་པ་ནི། རང་རེས། དེ་ལས་
གཞན་པ་རྗེས་འགྲོ་བའི་ཞེས་པར། ཤིང་སྤྱི་དངོས་པོ་བ་བཀག་པ་
ལ། ཁོ་ན་རེ། ཤིང་སྤྱི་དངོས་པོ་བ་མེད་ན། ཤིང་ཞེས་པའི་སྒྲ་
དེ་ཤིང་ལ་སླུ་བར་འགྱུར་རོ་ཞེ་ན། ཤིང་ཞེས་པའི་སྒྲ་ཆོས་ཅན།
ཤིང་སྤྱི་དངོས་པོ་བ་མེད་ཀྱང་ཁྱོད་དོན་ཤིང་ལ་མི་སླུ་བའི་ནུས་པ་ཡོད་
པར་འདོད་དེ། ཁྱོད་རང་གི་རྗེས་སུ་འབྲང་བའི་ཁྱད་པར་གསུམ་
ལྡན་གྱི་ཤིང་འཛིན་རྟོག་བློ་དོན་མཐུན་སྐྱེད་པར་བྱེད་པའང་ཡིན་པའི་
སྒོ་ནས་ཤིང་གི་དོན་དེ་མི་བྱེད་པ་ཡོངས་སུ་སྤངས་ནས་དེའི་དོན་བྱེད་
པ་ལ་འཇུག་པའི་རྒྱུའི་ཡན་ལག་གི་ངོ་བོ་ཡིན་པའི་ཕྱིར་དང་། ཤིང་
མིན་གྱི་དངོས་པོ་ལས་ཐ་དད་པའི་ཤིང་ལ་བརྒྱུད་ནས་བརྟེན་པ་ཅན་
གྱི་ཐ་སྙད་དོན་མཐུན་ཡིན་པའི་ཕྱིར། འོ་ན་ཤིང་འཛིན་རྟོག་པ་
དོན་མཐུན་དེ་ཁྱད་པར་གསུམ་དང་ལྡན་པའི་རྒྱུ་མཚན་ཅི་ཡིན་ཟེར་
ན། དེ་ཆོས་ཅན། ཁྱོད་ཁྱད་པར་གསུམ་དང་ལྡན་པ་ཡིན་ཏེ།
ཁྱོད་ཤིང་གི་དོན་སྤྱི་དེ་ཤིང་གི་དོན་བྱེད་པ་མིན་པ་ལ་དེའི་དོན་བྱེད་པ་
དང་འདྲ་བའི་ངོ་བོར་སྣང་བ་ཅན་གྱི་ཁྱད་པར་དང་། ཤིང་མིན་གྱི་
དངོས་པོ་ལས་ཐ་དད་པའི་ཤིང་གི་དངོས་བོ་ཙམ་གྱི་ས་བོན་ཅན་དང་།
རང་ལ་སྣང་བ་དེ་སྣང་བ་ལྟར་གྱི་དོན་དུ་མེད་པའི་ཁྱད་པར་གསུམ་
དང་ལྡན་པའི་ཕྱིར། དེས་ན། ཤིང་བརྡའ་དོན་མཐུན་ཆོས་ཅན།
ཤིང་གི་དོན་རང་མཚན་གྱི་གཞན་སེལ་ཐོབ་པའི་ཡུལ་ཅན་ཡིན་ཏེ།
- 100 ཡ་



རྣམ་འགྲེལ་ལེའུ་དང་པོའི་ཊིཀྐ
དེ་ཡིན་པའམ། ཤིང་སྤྱི་རྟག་དངོས་ཀྱི་ཡུལ་ཅན་ཡིན་པ་གང་རུང་
གང་ཞིག ཕྱི་ མ་ ཡིན་ པ་ གོང་དུ་ བཀག་ ཟིན་ པ་ དེའི་ཕྱིར་དང་།
ཤིང་གི་དོན་བྱེད་པ་དེ་ལ་བརྒྱུད་ནས་བརྟེན་པའི་ཐ་སྙད་དོན་མཐུན་
གྱི་ངོ་བོ་ཡིན་པའི་ཕྱིར། །
གསུམ་ པ་ གཞན་ སེལ་ གྱི་ འཇུག་ཚུལ་ ལ་ རྩོད་ པ་ སྤང་ བ་ ལ།
རྟོགས་པ་ཕན་ཚུན་བརྟེན་པར་ཐལ་བ་སྤང་བ་དང་། རྗོད་བྱེད་ཀྱི་
ཚིག་ལ་རྣམ་གཅོད་ཀྱི་ཡུལ་ཅན་གྱིས་མ་ཁྱབ་པར་ཐལ་བ་སྤང་བ་དང་།
དངོས་པོ་སྒྲས་བརྗོད་ན་སྒྲ་དང་ཚད་མ་ཕྱི་མ་དོན་མེད་དུ་ཐལ་བ་སྤང་
བའོ། །དང་པོ་ལ། ཉེས་པ་ཡོད་པ་དགག་པ་དང་། ཉེས་པ་མེད་
པར་སྒྲུབ་པའོ། །དང་པོ་ནི། རང་རེས། དེས་ན་དེ་ལ་བརྡར་མ་
ཡིན་ཞེས་པའི་སྐབས་སུ་ཤིང་མིན་བཅད་པའི་སྒོ་ནས་ཤིང་གསལ་རང་
མཚན་པ་རྣམས་ལ་ཤིང་བརྡ་སྦྱོར་བྱས་པ་ལ། སྤྱོད་པ་པའི་སྟོན་པ་
གཞོན་ནུ་མང་ལེན་ལ་སོགས་པ་ཁ་ཅིག་ན་རེ། ཆོས་ཅན། ཤིང་
འཛིན་རྟོག་པས་ཤིང་མིན་བཅད་ནས་ཤིང་འཛིན་པར་ཐལ། ཤིང་
མིན་བཅད་ནས་ཤིང་བརྡའ་སྦྱོར་པའི་ཕྱིར། འདོད་ན། ཤིང་
དང་ཤིང་མིན་གཉིས་པོ་དག་རྟོགས་པ་ ཕན་ཚུན་བརྟེན་པར་ཐལ།
ཤིང་འཛིན་རྟོག་པས་ཤིང་མ་ཡིན་ལས་ལྡོག་པ་ཡི་སྒོ་ནས་ཤིང་གི་དོན་
འཛིན་པའི་ཕྱིར། འདོད་ན། ཤིང་དང་ཤིང་མིན་གཉིས་གང་
རུང་གཅིག་འཛིན་པ་སྔོན་དུ་སོང་བ་མེད་ན་གཉིས་ཀ་མི་འཛིན་པར་
འགྱུར་བར་ཐལ། འདོད་པ་དེའི་ཕྱིར། ཤིང་འཛིན་རྟོག་པས་
ཤིང་མིན་བཅད་པའི་སྒོ་ནས་ཤིང་འཛིན་ན་ཤིང་དང་ཤིང་མིན་གཉིས་
རྟོགས་པ་ཕན་ཚུན་བརྟེན་པའི་སྐྱོན་ཡོད་པ་དེའི་ཕྱིར་ན་ཤིང་མིན་
ལས་ལོག་པའི་གཞན་སེལ་རྒྱུ་མཚན་དུ་བྱས་ནས་ཤིང་གསལ་རང་
མཚན་པ་རྣམས་ལ་ཤིང་གི་བརྡར་བཏགས་པ་མི་སྲིད་དོ་ཞེས་སྨྲའོ། །
– 101 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
.：.་
མགོ་མཚུངས་ཀྱི་དགག་པ་ནི། སྤྱོད་པ་པ་དེ་དག་གི་ནི་ལྟར་
ན། ཡལ་ག་ལོ་འདབ་ལྡན་པའི་ཤིང་དེ་ལ་ཤིང་གི་བརྡར་འདོགས་
པ་ལ་སྟེ། དེའི་ཚེ་ན་ཤིང་ཞེས་པའི་བརྡ་དེས་དེ་འདྲའི་ཤིང་དེ་ལ་
ཤིང་མིན་རྣམ་པར་གཅོད་དམ་གཅོད་པ་མིན། གལ་ཏེ་དེས་དེ་རྣམ་
པར་གཅོད་དོ་ཞེ་ན། འོ་ན། ཤིང་འཛིན་རྟོག་པས་ཤིང་གི་དོན་
འཛིན་པ་སྔོན་དུ་སོང་བ་མེད་ན་ཤིང་མིན་ཇི་ལྟར་ཤེས་ཏེ། དེ་་
གཉིས་རྟོགས་པ་ཕན་ཚུན་བརྟེན་པར་ཐལ། ཤིང་ཞེས་པའི་སྒྲ་དེས་
ཡལ་ག་ལོ་འདབ་དང་ལྡན་པའི་ཤིང་དེ་ལ་ཤིང་མིན་གཅོད་པའི་ཕྱིར།
འཁོར་གསུམ་ཁས། ཁོ་ན་རེ། གཉིས་པ་ལྟར་ཤིང་ཞེས་པའི་བརྡ་
ལས་ཡལ་ག་ལོ་འདབ་དང་ལྡན་པའི་ཤིང་དེ་ལ་ཤིང་མིན་དེ་དག་མི་
སེལ་ལོ་ཟེར་ན། འོ་ན་ཤིང་གི་ཐ་སྙད་འདོགས་པར་བྱེད་པ་རྣམས་
ཤིང་མིན་དེ་ཡོངས་སུ་སྤངས་ནས་ཤིང་ཁོ་ན་ལ་འཇུག་པར་མི་འགྱུར་
བར་ཐལ། དམ་བཅའ་དེའི་ཕྱིར། དཔེར་ན། ཤིང་དོན་གཉེར་
གྱི་སྐྱེས་བུ་རྣམས་ཤིང་གི་ཁྱད་པར་ཤ་པ་སྤངས་ནས་ཤུག་པ་ཁོ་ན་ལ་མི་
འཇུག་པ་བཞིན་ནོ། ། ཁོ་ན་རེ། གལ་ཏེ་གཞན་ཤིང་མིན་པ་བཀག་
ནས་ཤིང་མི་སྒྲུབ་པར། མདུན་ན་གནས་པའི་ཤིང་སྤྱི་དངོས་པོ་གང་
ལ་ལྡན་པའི་ཤིང་གསལ་གཅིག་གཅིག་རབ་ཏུ་བསྟན་ནས་འདི་ཤིང་
ཡིན་ཞེས་བརྡ་བྱེད་ལ། ཕྱིས་ཐ་སྙད་འདོགས་པའི་ཚེ་ན་ཡང་ཤིང་
སྤྱི་དངོས་པོ་བ་གང་ལ་ལྡན་པའི་ཤིང་གསལ་དེ་རྟོགས་པར་འགྱུར་ལ།
རྒྱུ་མཚན་དེའི་ཕྱིར། སྔར་གྱི་མགོ་མཚུངས་ཀྱི་ཉེས་པ་གཉིས་པོ་འདི་
ནི་མེད་དོ་སྙམ་ན། ཤིང་སྤྱི་དངོས་པོ་བ་གང་ལ་ལྡན་པའི་ཤིང་་
གསལ་ལ་ ཤིང་བརྡ་སྦྱོར་བ་མི་འཐད་པར་ཐལ། དེ་ལ་འདི་ཡང་
ཤིང་ཡིན་ཞེས་མི་ལྡན་རྣམ་གཅོད་ཀྱི་ཚུལ་གྱིས་ཤིང་བརྡ་སྦྱོར་བ་ཡང་
མི་འཐད། འདི་ཁོ་ན་ཤིང་ཡིན་ཞེས་གཞན་ལྡན་རྣམ་གཅོད་ཀྱི་ཚུལ་
- 102 -



རྣམ་འགྲེལ་ལེའུ་དང་པོའི་ཊིཀྐ
གྱིས་ཤིང་བརྡ་སྦྱོར་བ་ཡང་མི་འཐད་པའི་ཕྱིར། དང་པོ་དེར་ཐལ།
དེ་ལྟར་སྦྱོར་བ་ལ་ཐ་སྙད་འདོགས་པར་བྱེད་པ་རྣམས་ཞེས་བྱ་བའི་
སྐབས་ནས་བསྟན་པའི་ཐལ་བ་ལྡོག་པ་མེད་པའི་ཕྱིར། གཉིས་པ་
དེར་ཐལ། དེ་ལ་ཡང་། ཤིང་གི་དོན། འཛིན་པ་མེད་ན་ཞེས་བྱ་
བའི་སྐབས་ནས་བསྟན་པའི་ཐལ་བ་ལྡོག་པ་མེད་པའི་ཕྱིར། གཉིས་
པ་ནི། ཤིང་གསལ་རང་མཚན་པ་རྣམས་རིགས་གཅིག་ཏུ་རྟོགས་པ་
ཞེས་བྱ་བའི་ཤེས་པ་ནི་སེམས་རྒྱུད་གཅིག་ལ་གནས་པའི་རྟོགས་པ་པོ་
ཆོས་ཅན། ཁྱོད་ཀྱིས་ཤིང་མིན་ལས་ཐ་དད་པའི་ཤིང་གི་གཞན་སེལ་
རྒྱུ་མཚན་དུ་བྱས་ནས་ཤིང་གསལ་རང་མཚན་པ་རྣམས་ལ་ ཤིང་གི་
བརྡ་སྐད་སྦྱོར་པ་ལ་ཤིང་དང་ཤིང་མིན་གཉིས་རྟོགས་པ་ཕན་ཚུན་
བརྟེན་པར་ཐལ་པའི་སྐྱོན་མེད་དེ། ཁྱོད་ཀྱིས་ཤིང་བརྡ་སྦྱོར་བའི་སྔ་
རོལ་ནས་ཤིང་འཛིན་རྟོག་བློ་དེ་ལ་ནི་སྣང་ནས་ཡོད་པའི་ཤིང་གསལ་
གྱི་དངོས་པོ་རྣམས་ཤིང་འཛིན་རྟོག་བློའི་ རྒྱུ་ཉིད་དུ་སྣང་བ་དང་།
དེའི་རྒྱུ་མིན་པའི་ངོ་བོ་དང་བྲལ་བ་དང་། ཤིང་གསལ་རང་མཚན་
པ་རྣམས་ངོ་བོ་རིགས་གཅིག་འདྲ་བར་བདག་ཉིད་ཀྱི་ཐ་དད་པར་ནི་
ཤེས་པར་འགྱུར་བའི་རྒྱུ་མཚན་གྱིས་དེ་ལྟར་སྦྱོར་བའི་ཕྱིར། ཁྱོད་
ཀྱིས་དེ་ཤེས་པར་འགྱུར་བར་ཐལ། ཁྱོད་ཀྱིས་ཤིང་བརྡ་སྦྱོར་བའི་སྔ་
རོལ་ནས་མེ་འབར་བྱེད་དེ་དང་དེ་མིན་པའི་རྒྱུའི་དོན་རྣམས་རིགས་
སོ་སོར་བདག་ཉིད་ཀྱི་མངོན་སུམ་གྱིས་རྣམ་པར་འབྱེད་པར་བྱེད་པའི་
ཕྱིར། ཁོ་ན་རེ། ཤིང་སྤྱི་དངོས་པོ་བ་མེད་ན་ཤིང་ཞེས་པའི་སྒྲ་ལ་
བརྟེན་ནས་ ཐ་སྙད་ ཀྱི་ དུས་ སུ་ ཤིང་ མི་ ཐོབ་ པར་ འགྱུར་ རོ་ ཞེ་ ན།
དེའི་སྐྱོན་མེད་དེ། ཤིང་ཞེས་པའི་སྒྲ་དེ་ལས་ཤིང་དེ་རྟོགས་པར་
འགྱུར་ བའི་ ཤིང་འཛིན་རྟོག་བློ་འཁྲུལ་ པས་ ཤིང་ གི་ དོན་ སྤྱི་དང་།
ཤིང་གི་དངོས་པོ་གཉིས་གཅིག་པ་ལྟར་བཟུང་བས་ཤིང་དོན་གཉེར་གྱི་
- 103 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
io ir
ir
k-
སྐྱེས་བུས་ཤིང་རྟོགས་པར་འགྱུར་བའི་ཕྱིར། གཉིས་པ་ལ་གཉིས།
གཞན་སེལ་གྱི་སྒྲ་བྱེ་བྲག་པ་ལ་སེལ་འཇུག་གིས་མ་ཁྱབ་པར་ཐལ་བ་
སྲུང་བ་དང་། སེལ་པའི་སྒྲའི་རང་ལྡོག་ལ་དེས་མ་ཁྱབ་པར་ཐལ་བ་
སྤང་པའོ། །
དང་པོ་ནི། རང་རེས། གོང་དུ་རྗོད་བྱེད་ཀྱི་སྒྲ་ཡིན་ན་སེལ་
འཇུག་ཡིན་པས་ཁྱབ་པ་ཁས་བླངས་པ་ལ། ཁོ་ན་རེ། དེ་མ་ཁྱབ་
པར་ཐལ། བུམ་པ་ཞེས་བརྗོད་པའི་སྒྲ་ལྟ་བུ་ལ་གཅད་བྱ་བུམ་མིན་
ཡོད་པས་སེལ་འཇུག་ཡིན་ཀྱང༌། ཤེས་བྱ་ཞེས་བརྗོད་པའི་སྒྲ་དེ་
སེལ་འཇུག་མིན་ཏེ། གཅད་བྱ་ཤེས་བྱ་མིན་པ་མེད་པའི་ཕྱིར་ཟེར་
ན། རྗོད་བྱེད་ཀྱི་སྒྲ་རྣམས་བརྡ་སྦྱར་བའི་དགོས་པ་སྟོན་པ་ལ། བློ་
དོན་ཞེས་ སོགས་རྐང་པ་ལྔ་གསུངས། དེས་ན། ཤེས་བྱ་ཞེས་་་
བརྗོད་པའི་སྒྲ་ཡང་སེལ་འཇུག་ཏུ་གྲུབ་ཅེས་ སྟོན་པ་ལ། དེས་ན་
ཞེས་སོགས་རྐང་པ་གསུམ་གསུངས། རྗོད་བྱེད་ཀྱི་སྒྲ་ནི་བརྡ་རབ་ཏུ་
སྦྱོར་བར་བྱེད་པ་དེ་ཆོས་ཅན། དགོས་པ་ཡོད་དེ། ཉན་པ་པོའི་བློ་
མི་འདོད་པའི་དོན་འགའ་ལས་འཇུག་པ་རྣམ་པར་བཟློག་ནས་འདོད་
པའི་ དོན་ འགའ་ ཞིག་ ལ་ འཇུག་ པར་ བྱ་ བའི་ ཆེད་ ཡིན་ པའི་ ཕྱིར།
རྗོད་བྱེད་ཀྱི་སྒྲ་རྣམས་ཉན་ པ་ པོ་ མི་འདོད་ པའི་དོན་ལ་འཇུག་པ་
བཟློག་ནས་འདོད་པའི་དོན་ལ་འཇུག་པ་ཡིན་ཏེ། རྗོད་བྱེད་ཀྱི་སྒྲ་
དེ་རང་གི་བརྗོད་བྱའི་དོན་ངེས་པར་གཟུང་བའི་ཚུལ་གྱིས་གོ་བར་
བྱེད་པ་ཡིན་པའི་ཕྱིར་རོ། ། ཁོ་ན་རེ། མ་གྲུབ་བོ་ཞེ་ན། འོ་ན།
རྗོད་བྱེད་ ཀྱི་ སྒྲ་ རྣམས་ བརྡ་ སྦྱོར་བ་ དོན་ མེད་དུ་འགྱུར་ པར་ ཐལ།
རྗོད་བྱེད་ཀྱི་སྒྲ་རྣམས་རང་གི་བརྗོད་བྱ་ངེས་བཟུང་གི་ཚུལ་གྱིས་གོ་
བར་བྱེད་པ་ཡིན་པ་ལས་གཞན་དུ་མིན་པའི་ཕྱིར། ཤེས་བྱ་ཞེས་བྱ་
བ་ལ་སོགས་པའི་ཚིག་ཐ་སྙད་དུ་ནི་འཇོག་པ་རྣམས་ལ། རང་གི་
– 104 ཁག



རྣམ་འགྲེལ་ལེའུ་དང་པོའི་ཊིཀྐ
བརྗོད་བྱ་མིན་པ་རྣམ་པར་གཅོད་པའི་དགོས་པ་འགའ་ཞིག་ཡོད་དེ།
རྗོད་བྱེད་ཀྱི་སྒྲ་ཐམས་ཅད་རང་གི་བརྗོད་བྱ་ངེས་བཟུང་གི་ཚུལ་གྱིས་
གོ་ བར་ བྱེད་ པ་ ཡིན་ པ་ དེས་ ནའི་ ཕྱིར། གཉིས་ པ་ ལ་ གསུམ།
བརྡའི་ ཡུལ་ ངོས་ གཟུང༌། དེ་ ཕྱོགས་ གླང་ གི་ བཞེད་ པར་ བསྟན།
ལུང་གི་དོན་བཤད་པའོ། །དང་པོ་ནི། རང་རེས། རྗོད་བྱེད་ཀྱི་
སྒྲ་ལ་སེལ་འཇུག་གིས་ཁྱབ་པར་ཁས་བླངས་པ་ལ་མུ་སྟེགས་འོད་བྱེད་
པ་ན་རེ། གཞན་སེལ་རྗོད་བྱེད་ཀྱི་སྒྲའི་བརྗོད་བྱ་ཡིན་ནམ་མིན།
མ་ཡིན་ན། ཁྱེད་རང་གིས། སྒྲས་ནི་དོན་གཞན་ལས་ལྡོག་པས་
ཁྱད་པར་དུ་བྱས་པའི་དངོས་པོ་དག་ཁོ་ན་བརྗོད་ཅེས་གཞན་སེལ་
རྗོད་ བྱེད་ ཀྱི་ སྒྲའི་ བརྗོད་ བྱར་ བཤད་ པ་ དང་ འགལ། ཡིན་ ན།
གཞན་སེལ་ལ་སྒྲུབ་པའི་སྒོ་ནས་བརྡ་སྦྱོར་རམ། དེ་མིན་རྣམ་པར་
བཅད་པའི་སྒོ་ནས་བརྡ་སྦྱོར། དང་པོ་ལྟར་ན། རྗོད་བྱེད་ཀྱི་སྒྲ་ལ་
སེལ་འཇུག་གིས་ཁྱབ་པ་མཉམ། གཉིས་པ་ལྟར་ན། ཆོས་ ཅན།
སེལ་འཇུག་ཐུག་མེད་དུ་ཐལ། གཞན་སེལ་ཞེས་པའི་སྒྲ་དེ་ཡང་སེལ་
འཇུག་ཡིན་པའི་ཕྱིར་ཟེར་ན། འདིར་མ་ཁྱབ་པས། བློའི་གཞན་
སེལ་བརྡ་ཡུལ་དུ་སྟོན་པ་ལ། གང་ཞིག ཅེས་ སོགས་ ཤོ་ལོ་ ཀ་
གཅིག་གསུངས། དེ་ཕྱོགས་གླང་གི་ལུང་དང་སྦྱར་ནས་འཆད་པ་ལ།
དེ་ཉིད་ཅེས་སོགས་ཤོ་ལོ་ཀ་གཅིག་གསུངས། ལུང་གི་དོན་འཆད་པ་
ལ། སྒྲ་རྣམས་ཞེས་པ་མན་གསུངས། དེ་ཡང་ལུང་དང་པོའི་དོན་
འཆད་པ་ལ། སྒྲ་རྣམས་ཞེས་ སོགས་རྐང་ པ་ཕྱེད་དང་གཉིས་་་་་
གསུངས། ལུང་གཉིས་པའི་དོན་འཆད་པ་ལ། དེ་ལ་ཞེས་སོགས་
རྐང་པ་ཕྱེད་དང་གསུམ་གསུངས། ལུང་གསུམ་པའི་དོན་འཆད་པ་
ལ། སྒྲ་གཉིས་ཞེས་སོགས་རྐང་པ་གཉིས་གསུངས། འདི་ལའང་
ངོ་བོ་ཅུང་ཟད་མེད་ཅེས་པ་རྒྱས་པར་འཆད་པ་ལ། དངོས་མེད་
- 105 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
- ir
kr
i
ao
io
i
ཅེས་སོགས་གསུངས། ཤིང་མིན་དེ་དག་ལས་ཐ་དད་པའི་ཤིང་གི་
ཁྱད་པར་རྣམས་ ཤིང་དུ་ཐ་སྙད་མཚུངས་པའི་རྒྱུ་གང་ཞིག་ཡིན་པ་
རྟོག་པ་ལ་ཤིང་མིན་པ་ལས་ལོག་པའི་རྣམ་པ་སྣང་བ་ཅན་དེ་ཆོས་ཅན།
ཁྱོད་ལ་ཤིང་བརྡ་འགོད་པར་བྱེད་པ་ཡིན་ཏེ། ཤིང་གང་ལས་ ཐ་
དད་པའི་ཤིང་མིན་དེ་རྣམ་པར་ལྡོག་ནས་ཁྱོད་ལ་ ཤིང་བརྡ་འགོད་
པའི་ཕྱིར། གཉིས་པ་ནི། ཆོས་ཅན། སློབ་དཔོན་ཕྱོགས་གླང་
གིས་རྟོག་པ་ལ་ཤིང་མིན་པ་ལས་ལོག་པར་སྣང་བ་དེ་ཉིད་ལ་ཤིང་བརྡ་
སྦྱོར་བར་རབ་ཏུ་བཤད་དེ། གཞན་སེལ་ལྡོག་པ་ཡིས། དངོས་པོ་
དེ་ཡི་ཆ་འགའ་ཞིག རྟོགས་འགྱུར། ཞེས་པ་དང༌། སྒྲས་ནི་
དོན་གཞན་ལས་ལྡོག་པས་ཁྱད་པར་དུ་བྱས་པའི་དངོས་པོ་དག་ཁོ་ན་
བརྗོད་ཅེས་པ་དང་། སྒྲས་ནི་སྒྲ་དང་དོན་གཞན་སེལ་བར་བྱེད་
ཅིང་། རང་གི་དོན་བརྗོད་པར་བཤད་དོ། །ཞེས་པས་བཤད་པའི་
ཕྱིར། ཁོ་ན་རེ། རྟོག་པ་ལ་ཤིང་མིན་ལས་ལོག་པར་སྣང་བ་དེ་ལ་
ཤིང་བརྡ་སྦྱོར་ན་དེ་ཤིང་གི་དངོས་པོར་འགྱུར་རོ་ཞེ་ན། རྟོག་པ་ལ་
ཤིང་མིན་ལས་ལོག་པར་སྣང་བ་འདི་ལའང་ཆོས་ཅན། ཁྱོད་ཤིང་
མིན་ཏེ། ཁྱོད་ལ་དོན་དམ་པར་གྲུབ་པའི་ངོ་བོ་ཅུང་ཟད་ཀྱང་མེད་
པའི་ཕྱིར། གསུམ་པ་ནི། རང་རེས། གང་ཞིག་གང་ལས་ཞེས་
པར། ཤིང་གི་བློའི་གཞན་སེལ་ལ་ཤིང་བརྡ་སྦྱོར་བར་བཤད་པ་ལ།
ཤིང་གི་ལྡོག་པ་མེད་དགག་གི་གཞན་སེལ་ལ་ཡང་དེའི་བརྡ་སྦྱོར་་་
རིགས་སོ་ཞེ་ན། དེ་མི་རིགས་པའི་རྒྱུ་མཚན་སྟོན་པ་ལ་འདི་་་་་
གསུངས། ཤིང་མིན་ལ་ཤིང་མེད་པ་ལ་ཤིང་བརྡ་མི་སྦྱོར་པའི་རྒྱུ་
མཚན་ཡོད་དེ། ཤིང་ཞེས་པའི་སྒྲ་རྣམས་ལས། ཤིང་དེ་དངོས་སུ་
རྟོགས་པ་ཉིད་ཀྱིས་གཞན་ཤིང་མིན་ལས་ལྡོག་པ་ཤུགས་ལ་རྟོགས་པར་
འགྱུར་པའི་ཕྱིར། ཁོ་ན་རེ། རྟགས་མ་གྲུབ་སྟེ། ཤིང་ཞེས་པའི་
ཡ 106 -



རྣམ་འགྲེལ་ལེའུ་དང་པོའི་ཊཱིཀྐ
སྒྲ་ལས་ཤིང་དངོས་སུ་རྟོགས་པ་དེ་ལ་ཤིང་མིན་ལས་ལོག་པའི་ལྡོག་པ་
དོན་གཞན་པ་འགའ་ཡིས་ཁྱད་པར་དུ་བྱས་ནས་རྟོགས་དགོས་པའི་
ཕྱིར་ཟེར་ན། ཤིང་ཞེས་པའི་སྒྲ་ལས་ཤིང་རྟོགས་པ་དེ་ལ་ནི་ཤིང་
མིན་ལས་ལོག་པའི་ལྡོག་པ་དོན་གཞན་པ་འགའ་ཡིས་ཁྱད་པར་དུ་
བྱས་ནས་རྟོགས་དགོས་ པ་ མིན་ པར་ ཐལ། དེ་ལྟར་རྟོགས་པར་་་
འགྱུར་བ་ལ་དེ་ཡོད་དགོས་པ་གང་ཞིག ཤིང་མིན་ལས་ལོག་པའི་
ལྡོག་པ་དོན་གཞན་པ་འགའ་ཡང་མེད་པའི་ཕྱིར། ཁོ་ན་རེ། སྒྲ་
རྣམས་ལས་དེ་ཞེས་པ་རྟགས་མ་གྲུབ་སྟེ། ཤིང་དང་ཤིང་མིན་ལས་
ལོག་པ་རྟོགས་པ་ལ་ཤིང་ཞེས་པའི་སྒྲ་དང་། ཤིང་མིན་ལས་ལོག་པ་
ཞེས་པའི་སྒྲ་རྫས་ཐ་དད་པ་གཉིས་ངེས་པར་སྦྱོར་དགོས་པའི་ཕྱིར་ཞེ་
ན། དེ་ལ་དེ་འདྲའི་སྒྲ་རྫས་ཐ་དད་པ་གཉིས་ངེས་པར་སྦྱོར་བར་
བྱེད་དགོས་པའང་མིན་ཏེ། ཤིང་དང་ཤིང་མིན་གཉིས་པོ་འདི་ཕན་
ཚུན་ ཕུང་ གསུམ་ ཡོད་ པ་ མིན་ པའི་ དངོས་ འགལ་ ཡིན་ པའི་ ཕྱིར།
རྟོག་པ་ལ་ཤིང་མིན་ལས་ལོག་པར་སྣང་བ་དེ་དོན་དམ་པར་མ་གྲུབ་
པའི་རྒྱུ་མཚན་ཅི་ཡིན་ཟེར་ན། རྟོག་པ་ལ་ཤིང་མིན་ལས་ལོག་པར་
སྣང་བ་འདི་ཆོས་ཅན། དོན་དམ་པར་ཡོད་པ་མིན་ཏེ། དངོས་
པོར་མེད་ཀྱང་དངོས་པོར་ལྡན་པ་ཉིད་དུ་མཐོང་བ་དེ་བློ་འཁྲུལ་པ་
ཡིས་བསླད་ཅིང་བརྟགས་པ་ཡིན་པ་དེ་ཉིད་ཀྱི་ཕྱིར། ཁོ་ན་རེ། དེ་
དངོས་པོ་མིན་པ་ལས་གཞན་དུ་དངོས་པོ་ཡིན་ནོ་ཟེར་ན། དེ་ཆོས་
ཅན། དངོས་པོར་མི་འགྱུར་བར་ཐལ། དངོས་པོ་ལས་ལྡོག་པ་
ཡིན་པའི་ཕྱིར། ཁྱབ་སྟེ། དངོས་པོ་འདི་ཡིན་ན་དངོས་པོ་མ་ཡིན་
པ་འདི་ལས་ཐ་དད་ཅེས་དེ་ལས་ལོག་པས་ཁྱབ་པར་ནི་ཀུན་ལས་་
བཏུས་ལས་བརྗོད་པའི་ཕྱིར་རོ། ། གསུམ་པ་ལ་གཉིས། སྒྲ་དང་
ཚད་མ་སྔ་ཕྱི་ཡུལ་ཐ་དད་དུ་བསྟན་པ་དང༌། སེལ་པ་སྨྲ་བ་ལ་ཐ་
- 107



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྙད་ཀུན་འཐད་པར་བསྟན་པའོ། ། དང་པོ་ནི། རང་རེས། དེ་
ལས་གཞན་པ་རྗེས་འགྲོ་བའི་ཞེས་པར། ཤིང་སྤྱི་དངོས་པོ་བཀག་པ་
ལ། ཁོ་ན་རེ། ཤིང་སྤྱི་དངོས་པོ་་བ་མེད་ན་ཤིང་ཁོ་ན་སྒྲ་རྟོག་གི་
ཡུལ་དུ་འགྱུར་ལ། དེ་ལྟར་ན་ཤིང་ལ་ཆ་ཤས་མེད་པས། ཤིང་ཞེས་
པའི་ སྒྲ་དེས་ཤིང་གི་ཁྱད་ཆོས་ཀུན་བརྗོད་པ་དང་། ཤིང་འཛིན་
རྟོག་པས་ཤིང་གི་ཁྱད་ཆོས་ཀུན་རྟོགས་པར་འགྱུར་ཞིང་། དེ་ལྟར་
ན་དེ་གཉིས་ཀྱི་རྗེས་སུ་ཤིང་མི་རྟག་པར་སྒྲུབ་པའི་རྟགས་དང་རྗེས་
དཔག་འཇུག་པ་དོན་མེད་དུ་འགྱུར་རོ་ཞེ་ན། ཤིང་མི་རྟག་ཅེས་
པའི་སྒྲའམ། ཤིང་མི་རྟག་པར་སྒྲུབ་པའི་རྟགས་ཡང་དག་ལ་བརྟེན་
ནས་སྐྱེས་པའི་ཤིང་མི་རྟག་པར་རྟོགས་པའི་རྗེས་དཔག་ནི་ཆོས་ཅན།
ཁྱོད་ཀྱིས་རྟོག་ངོར་ཤིང་དེ་ལ་རྟག་པ་དང་འདྲེས་པའི་དོན་གཅིག་
གཅོད་པ་ན། ཤིང་དེ་ལ་རྟག་པ་གཅིག་བུ་བཅད་པའི་བྱ་བ་བྱེད་ཀྱི།
དེའི་སྟེང་གི་མ་བྱས་པ་སོགས་ཀུན་གཅོད་པའི་བྱ་བ་མི་བྱེད། དེའི་
སྟེང་གི་མི་རྟག་པ་ཡུལ་དུ་བྱེད་ཀྱི། ཤིང་གི་དངོས་པོའི་ཁྱད་ཆོས་
ཀུན་བརྗོད་བྱར་བྱེད་པའི་ཉེས་པ་ཅི་ཡང་མེད་དེ། ཤིང་རྟག་འཛིན་
གྱི་སྒྲོ་འདོགས་གཅིག་པུ་གཅོད་པའི་བྱ་བ་བྱེད་པའི་ཕྱིར། ཁྱབ་སྟེ།
རྗོད་བྱེད་ཀྱི་སྒྲ་གང་གིས་ཆོས་གཅིག་རྗོད་པར་བྱེད་པ་དེ་ལས། དེ་
དང་གྲུབ་བདེ་རྫས་གཅིག་པའི་ཆོས་མ་ལུས་པར་ནི་རྟོགས་པར་འགྱུར་
བ་ཡིན་ན། དེ་དངོས་པོའི་ནུས་པའི་དབང་གིས་འཇུག་དགོས་པའི་
ཕྱིར། དེས་ན། རྟེན་ཤིང་གཅིག་གི་སྟེང་དུ་བྱས་མི་རྟག་གི་སྒྲ་བློ་
དུ་མ་འཇུག་པ་འབྲས་བུ་དང་བཅས་པར་འགྱུར་བ་ཡིན་ཏེ། ཤིང་
གི་སྟེང་གི་བྱས་མི་རྟག་གི་ཆ་ཤས་ལ་སྒྲོ་འདོགས་ཇི་སྙད་ཡོད་པ་བསལ་
བའི་ཆེད་ཡིན་པ་དེས་ནའི་ཕྱིར། གཉིས་པ་ལ་གཉིས། སེལ་པ་སྨྲ་
བ་ལ་གཞི་མཐུན་སོགས་འཐད་པ་དང༌། དངོས་དབང་གིས་འཇུག་
– 108 -



རྣམ་འགྲེལ་ལེའུ་དང་པོའི་ཊིཀྐ
པ་ལ་མི་འཐད་པར་བསྟན་པའོ། །
དང་པོ་ནི། རང་རེས། གོང་དུ་སྤྱི་དོན་གཞན་བཀག་པ་ལ།
ཁོ་ན་རེ། སྤྱི་དོན་གཞན་མེད་ན་ཨུཏྤལ་སྔོན་པོ་ཞེས་བརྗོད་པ་ན།
སྔོན་པོའི་སྒྲས་ཡོན་ཏན་དོན་གཞན་དང་། ཨུ་ ཏྤ་ལའི་སྒྲས་རྫས་
དོན་གཞན་བརྗོད་བྱར་མི་བྱེད་དགོས། དེ་ཡིན་ན་ཨུཏྤལ་སྔོན་པོ་དེ་
ཨུཏྤལ་དང་སྔོན་་པོའི་གཞི་མཐུན་དུ་མི་འགྱུར་རོ་ཞེ་ན། ཆོས་ཅན་
ཨུཏྤལ་སྔོན་པོ་ཞེས་བརྗོད་པ་དེའི་ཚེ། སྔོན་པོའི་སྒྲས་ཡོན་ཏན་དོན་
གཞན་དང་། ཨུཏྤ་ལའི་སྒྲས་རྫས་དོན་གཞན་བརྗོད་བྱར་མི་བྱེད་
ཀྱང༌། དེ་འདྲའི་མེ་ཏོག་དེ་རྟོག་བློ་ཡི་ངོར་བྱས་ནས། དེ་གཉིས་
ཀྱི་གཞི་མཐུན་པ་ནི་ཉིད་དུ་འགྱུར་ཏེ། དེ་བརྗོད་བྱར་མི་བྱེད་ཀྱང་
དེ་འདྲའི་མེ་ཏོག་ཅེས་པའི་སྒྲས་དེས་ནི། དེ་འདྲའི་མེ་ཏོག་དེ་རྟོག་
ངོར་ཨུཏྤ་ལ་མིན་པ་དང༌། སྔོན་པོ་མ་ཡིན་པ་ལས་ལོག་པའི་ལྡོག་པ་
གཉིས་ཀྱིས་ཁྱབ་པའི་ཆོས་ཅན་གཅིག་པ་ལྟ་བུར་སྣང་བར་བྱེད་ཅིང་།
དོན་ལའང་དེ་གཉིས་ལས་ལོག་པ་ཡིན་པའི་ཕྱིར། འོ་ན། དེ་
བརྗོད་བྱར་མི་བྱེད་པའི་རྒྱུ་མཚན་ཅི་ཡིན་ཟེར་ན། དེའི་རྒྱུ་མཚན་
ཡོད་དེ། རྒྱུ་མཚན་གང་གི་ཚེ། སྔོན་པོའི་སྒྲས་སྔོན་པོ་མིན་པ་རྣམ་
པར་ གཅོད་པའི་རྣམ་ གཅོད་ གཅིག་ གཅིག་ བརྗོད་ བྱར་ སྟོན་ པ་ན།
གཞན་ཨུཏྤ་ལ་བརྗོད་བྱར་མི་སྤོང་ཞིང་མི་སྒྲུབ་པར་གནས། ཨུཏྤ་
ལའི་སྒྲ་ཡང་དེ་དང་མཚུངས་པའི་ཕྱིར། ཁོ་ན་རེ། སྔོན་པོའི་སྒྲས་
སྔོན་པོ་མིན་པ་རྣམ་པར་གཅོད་པ་བརྗོད་བྱར་བྱེད་ན། ཤིང་ཞེས་
པའི་སྒྲ་དེས་ཤིང་མིན་རྣམ་པར་གཅོད་པ་བརྗོད་བྱར་བྱེད་དགོས།
དེ་ལྟ་ན་ཤིང་ཞེས་པའི་སྒྲ་ལས་ཤིང་གི་གསལ་བ་རང་མཚན་པ་མི་ཐོབ་
པོར་ཐལ། ཤིང་སྒྲས་ནི་ཤིང་མིན་རྣམ་པར་གཅོད་པ་བརྗོད་བྱར་
བྱེད་པའི་ཕྱིར་ཟེར་ན། མ་ཁྱབ་སྟེ། དེ་བྱེད་ན་ཡང་ཤིང་སྒྲ་ལས་
- 109 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
4 OIR
ཤིང་གསལ་གྱི་དངོས་པོའི་ཆོས་ལ་རེག་པ་སྟེ་ཐོབ་པར་འགྱུར་བ་ཡིན་
ཏེ། ཤིང་མིན་རྣམ་པར་གཅོད་པ་དེ་ནི་ཤིང་གསལ་རང་མཚན་པ་
དེ་ལ་རྗེས་སུ་འགྲོ་བའི་ཚུལ་གྱིས་ཡོད་ཅེས་བྱ་བ་ཡིན་པའི་ཕྱིར། ཁོ་
ན་རེ། མ་གྲུབ་སྟེ། ཤིང་སྒྲས་ཤིང་སྤྱི་དངོས་པོ་གཅིག་ནི་བརྗོད་
བྱར་བྱེད་པའི་རྒྱུ་མཚན་གྱིས་ཤིང་སྒྲ་ལས་ཤིང་གི་གསལ་བ་ ཐོབ་པ་
ཡིན་ནོ། །ཞེ་ན། དེ་མིན་པར་ཐལ། ཤིང་སྤྱི་དངོས་པོ་བ་མེད་
པའི་ཕྱིར་ཏེ། དེ་ཚད་མའི་བློ་ལ་སྣང་བ་མིན་པའི་ཕྱིར། ཁྱབ་སྟེ།
སྣང་རུང་མ་དམིགས་པ་ལ་དངོས་པོར་མེད་པས་ཁྱབ་པ་ངེས་པའི་
ཕྱིར་རོ། ། སྤྱིའི་ཡུལ་ཅན་དུ་གྱུར་པའི་སྒྲ་རྣམས་དང་ནི་བློ་ཉིད་ཀྱང་
ཕྱོགས་གླང་གིས། གཞན་སེལ་གྱི་ཡུལ་ཅན་དུ་བསྟན་པ་ལ་དགོས་པ་
ཡོད་པ་ཡིན་ཏེ། གཞན་སེལ་ཁས་ལེན་པ་ལ་སྤྱི་གཞི་མཐུན་སོགས་
ཀྱི་རྣམ་གཞག་ཐམས་ཅད་འཐད་པ་དེའི་ཕྱིར། སྤྱི་དངོས་པོ་བ་ཁས་
བླངས་པ་ལ་དགོས་པ་མེད་དེ། དེ་ཁས་ལེན་པ་ལ་གཞི་མཐུན་་་་
སོགས་རྣམ་གཞག་དེ་དག་མི་སྲིད་པའི་ཕྱིར། གཉིས་པ་ལ་གསུམ།
གཞི་མཐུན་མི་སྲིད་པ་དང་། སྤྱི་སྒྲ་མི་འཐད་པ་དང༌། སྤྱི་བློ་མི་
འཐད་པའོ། ། དང་པོ་ལ་གཉིས། གྲངས་ཅན་གྱི་ལུགས་དགག་པ་
དང༌། བྱེ་བྲག་པའི་ལུགས་དགག་པའོ། ། དང་པོ་ནི། ཁོ་ན་རེ།
སྤྱི་དངོས་པོ་བ་ཡོད་དེ། ཤིང་གསལ་རྣམས་ཀྱི་དངོས་པོའི་ངོ་བོ་ཆ་
མེད་གཅིག་ཉིད་ཡིན་པའི་ཕྱིར་ཟེར་ན། ཆོས་ཅན། ཤིང་གསལ་
རང་མཚན་པ་རྣམས་ངོ་བོ་ཐ་དད་དུ་བློ་མ་འཁྲུལ་བ་ལ་སྣང་བ་དེ་གང་
ལས་ཀྱང་མི་འཐད་པར་ཐལ། ཕྱོགས་སྔ་མ་དེའི་ཕྱིར། གཞན་
ཡང་། ཤིང་སྤྱི་དངོས་པོ་དེ་ཤིང་གསལ་རྣམས་དང་། རྫས་གཅིག་
གམ། རྫས་ཐ་དད་བྱས་པ་ལ། གྲངས་ཅན་ན་རེ། ཆ་མེད་རྗེས་
གཅིག་ཡིན་ནོ་ཞེ་ན། ཆོས་ཅན། གཅིག་ཤིང་ནི་ཤ་པ་ལ་རྗེས་སུ་
– 110 མཁ



རྣམ་འགྲེལ་ལེའུ་དང་པོའི་ཊིཀྐ
འགྲོ་བ་དང་ལྡོག་པ་དག་གི་གཞི་མཐུན་ཡིན་པར་ཐལ། ཤིང་དང་
གཅིག་གང་ཞིག ཤུག་པ་དང་གཅིག་ཡིན་པའི་ཕྱིར། ཕྱི་མ་ཁས།
འདོད་མི་ནུས་ཏེ། དོན་གཅིག་གཞི་གཅིག་ལ་རྗེས་ སུ་འགྲོ་ལྡོག་
གཉིས་ཀའི་སྤྱོད་ཡུལ་ཅན་དུ་རུང་བ་མིན་པའི་ཕྱིར། གཉིས་པ་ནི།
བྱེ་བྲག་པ་ན་རེ། དེ་ཤིང་གསལ་རྣམས་དང་ཆ་མེད་རྫས་ཐ་དད་དུ་
གྱུར་ཏོ་ཞེ་ན། འོ་ན་ཤིང་དང་ཤ་པ་གཉིས་རྫས་དབྱེར་མེད་པའི་
གཞི་མཐུན་གྱི་ཐ་སྙད་དག་ཀྱང་རྒྱུ་མེད་དུ་འགྱུར་པར་ཐལ་ལོ། །རང་
ལ་ཉེས་པ་མེད་པ་མདོར་བསྟན་པ་ནི། ཁོ་ན་རེ། སེལ་པ་སྨྲ་བ་ལ་
ཡང་ཤིང་གསལ་རང་མཚན་པ་རྣམས་ཀྱི་སྤྱི་མེད་པར་ཐལ་བའི་ཉེས་
པ་ཡོད་དོ་ཞེ་ན། སེལ་པ་སྨྲ་བ་ལ་དེ་ལྟར་ཐལ་བར་འགྱུར་བའི་ཉེས་
པ་དེ་དག་མེད་དེ། དེའི་ལུགས་ལ་ཤིང་མིན་ལས་ལྡོག་པ་དེ་ཤིང་
གསལ་རང་མཚན་པ་ཀུན་ལ་རྗེས་སུ་འགྲོ་བའི་ཚུལ་གྱིས་ཡོད་པའི་
ཕྱིར་རོ། ། དེ་ཉིད་རྒྱས་པར་འཆད་པ་ནི། ཁོ་ན་རེ། ཤིང་སྤྱི་་
དངོས་པོ་བ་མེད་ན། ཤིང་བརྡ་བྱས་པ་ལ་དགོས་པ་མེད་དོ་ཞེ་ན།
ཤིང་གསལ་ཐ་དད་པ་འབྲས་བུ་རིགས་གཅིག་བྱེད་པ་དག་ལ། རྒན་
པོ་བརྡ་ཤེས་པས་ཤིང་སྒྲ་གཅིག་བརྡར་བྱས་པ་ཆོས་ཅན། དགོས་པ་
ཡོད་དེ། ཤིང་དེའི་འབྲས་བུ་རིགས་གཅིག་བྱེད་པ་དེ་ཡོངས་སུ་
བསྟན་པའི་ཆེད་ཡིན་པའི་ཕྱིར། ཡང་ཁོ་ན་རེ། ཤིང་སྤྱི་དངོས་པོ་བ་
མེད་ན་ཤིང་གསལ་རྣམས་ལ་ཤིང་བརྡ་བྱས་པ་ལ་རྒྱུ་མཚན་མེད་དོ་ཞེ་
ན།ཆོས་ཅན། ཤིང་དེའི་འབྲས་བུ་རིགས་གཅིག་བྱེད་པ་མེད་པ་ཅན་
ལས་ལྡོག་པ་དེ་ཤིང་གསལ་རང་མཚན་པ་རྣམས་ལ་ཤིང་བརྡ་སྦྱོར་བ་
ཡི་ནི་རྒྱུ་མཚན་ཅན་དུ་རིགས་པ་ཡིན་ཏེ། ཤིང་གསལ་རང་མཚན་པ་
རྣམས་ལ་ཤིང་བརྡ་སྦྱར་བ་ལ་རྒྱུ་མཚན་ཡོད་པ་གང་ཞིག ། ཤིང་སྤྱི་
དངོས་པོ་བ་རྒྱུ་མཚན་དུ་བྱས་ནས་ཤིང་གསལ་རང་མཚན་པ་རྣམས་
– 111 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལ་ཤིང་བརྡ་སྦྱོར་བ་མ་ཡིན་པའི་ཕྱིར། དང་པོ་དེར་ ཐལ། རྒྱུ་
མཚན་དེ་མེད་པར་ཤིང་གསལ་ཐ་དད་པ་དག་ལ་ཤིང་བརྡ་བསྟན་པ་
ནི་དཀའ་བ་དང་། བསྟན་མི་ནུས་པ་དང་། བསྟན་ཀྱང་ཐ་སྙད་
ཀྱི་དུས་སུ་ཤིང་གོ་བའི་འབྲས་བུ་མེད་པའི་ཕྱིར། རྩ་བའི་རྟགས་
གཉིས་པ་གྲུབ་སྟེ། ཤིང་གསལ་རྣམས་དང་ཆ་མེད་གཅིག་ཏུ་གྱུར་
བའི་ཤིང་སྤྱི་དངོས་པོ་བ་མེད་པའི་ཕྱིར་ཏེ། ཤིང་གསལ་གྱི་དངོས་
པོ་ཀུན་རང་རང་གི་ངོ་བོ་གཞན་དང་མ་འདྲེས་པར་གནས་པ་ཡིན་
པའི་ཕྱིར་ཏེ། ཤིང་ཁྲ་བོ་ཡི་ནི་ངོ་བོ་གང་ཡིན་པ་དེ་ནི་ཤིང་སེར་སྐྱ་
ལ་ཡོད་པ་མིན་པའི་ཕྱིར། དེས་ན་ཤིང་དེའི་འབྲས་བུ་འདོད་ན་
ཡང་ཤིང་དེའི་འབྲས་བུ་རིགས་གཅིག་བྱེད་པ་མེད་པ་ཅན་ལས་ཐ་
དད་པ་གཉིས་ཀྱི་གཞན་སེལ་རྒྱུ་མཚན་དུ་བྱས་ནས་ཤིང་གསལ་རང་
མཚན་པ་རྣམས་ལ་ ཤིང་བརྡ་སྦྱོར་རིགས་ པ་ཡིན་ཏེ། ཤིང་དེའི་
འབྲས་བུ་རིགས་གཅིག་བྱེད་པ་ཅན་མིན་པ་ལས་ལྡོག་པ་དེ་ ཤ་ ཤུག་
གཉིས་ཀས་མཚོན་པའི་ཤིང་གསལ་རང་མཚན་པ་ཀུན་ལ་ཡང་རྗེས་སུ་
འགྲོ་བའི་ཚུལ་གྱིས་ཡོད་པ་ཡིན་ཅིང་། དོན་ཤིང་གསལ་རྣམས་ལ་
ཤིང་མིན་ལས་ཐ་དད་པའི་ཤིང་གི་གཞན་སེལ་མེད་པར་ཡང་སྒྲ་ཡིས་
ཐ་དད་དུ་བརྗོད་པར་མི་རིགས་པ་དེའི་ཕྱིར། དཔེར་ན་མིག་ལ་
སོགས་པའི་རྐྱེན་གསུམ་དེ་ཡི་ངོ་བོ་ལས་ནི་ཐ་དད་པའི་སྤྱི་དངོས་པོ་བ་
མེད་དུ་ཟིན་ཡང་གཟུགས་འཛིན་མིག་གི་རྣམ་ཤེས་གཅིག་གི་འབྲས་བུ་
ཅན་ཡིན་ཞེས་བརྡ་ལས་བྱུང་བ་བསྙད་པར་བྱ་བ་ལ་རྒྱུ་མཚན་ཡོད་དེ།
གང་གི་ཕྱིར་ན་རྐྱེན་གསུམ་པོ་དེས་ཁྱད་པར་མེད་པར་རང་གི་འབྲས་
བུ་མིག་ཤེས་བསྐྱེད་པའི་ནུས་པ་དེ་སྟོན་པ་དག་ནི་སྲིད་པར་འགྱུར་
བའི་རྒྱུ་མཚན་གྱིས་དེ་ལྟར་བྱས་པའི་ཕྱིར། དེ་ལྟར་ཐ་སྙད་བྱས་པ་
ལ་དགོས་པ་ཡོད་དེ། མིག་ཤེས་ཀྱི་རྐྱེན་གསུམ་འགའ་ཞིག་གིས་དུས་
- 112 -



རྣམ་འགྲེལ་ལེའུ་དང་པོའི་ཊིཀྐ
ཅིག་ཅར་དུ་རང་འབྲས་མིག་ཤེས་བསྐྱེད་པའི་ནུས་པ་ཀུན་རྟོགས་པར་
བྱ་བའི་ཆེད་ཡིན་པའི་ཕྱིར། གཉིས་པ་ལ་གཉིས། འདོད་ པ་་་
བརྗོད་པ་དང༌། དེ་དགག་པའོ། །དང་པོ་ནི། རང་རེས། གོང་
དུ་ཤིང་སྤྱི་རྟག་དངོས་བཀག་པ་ལ་ཁོ་ན་རེ། གལ་ཏེ། ཤིང་གསལ་
མང་ པོ་ དག་ ལའང་ ཤིང་ སྤྱི་ དངོས་ པོ་ བ་ གཅིག་ གནས་ པའི་ ཕྱིར།
ཤིང་ཞེས་པའི་མཉམ་པ་གཅིག་འཇུག་པར་སྨྲའོ། །དཔེར་ན། སེལ་
པ་སྨྲ་བ་ཁྱེད་ཀྱི་ལུགས་ལ་ཤིང་གསལ་རང་མཚན་པ་རྣམས་ལ་ཤིང་
མིན་ལས་ལོག་པའི་གཞན་སེལ་ཡོད་པའི་རྒྱ་མཚན་གྱིས་དེ་རྣམས་ལ་
ཤིང་ཞེས་པའི་མཉམ་པ་གཅིག་འཇུག་པ་བཞིན་ཟེར་ན། གཉིས་པ་
ལ་གཉིས། མདོར་བསྟན་པ་དང༌། རྒྱས་པར་བཤད་པའོ། །དང་
པོ་ནི། ཤིང་གསལ་མང་པོ་དེ་ལ་ཤིང་སྤྱི་དངོས་པོ་བ་གནས་པ་དེ་མི་
འཐད་པར་ཐལ། དེ་ལ་ཤིང་སྤྱི་དངོས་པོ་བ་གནས་པ་དེ་དོན་་་་
གཞན་རྟེན་དང་བརྟེན་པའི་ཚུལ་གྱིས་གནས་པ་ཡིན་ནམ། སྒྲོན་
མེས་གཟུགས་གསལ་བར་བྱེད་པ་ལྟར་གསལ་བྱ་གསལ་བྱེད་ཀྱི་ཚུལ་
གྱིས་གནས་པ་ཡིན་ཞེས་དེ་ལྟར་དཔྱད་པའི་ཚེ་ན། ཤིང་གསལ་མང་
པོ་དེ་ལ་ཤིང་སྤྱི་དངོས་པོ་བ་དེ་དོན་གཞན་རྟེན་དང་བརྟེན་པའི་ཚུལ་
གྱིས་གནས་པ་དང་། གསལ་བྱ་གསལ་བྱེད་ཀྱི་ཚུལ་གྱིས་གནས་པ་
གང་དུ་ཡང་མི་རིགས་པའི་ཕྱིར། གཉིས་པ་ལ་གཉིས། རྟེན་དུ་མི་
འཐད་པ་དང་། གསལ་བྱེད་དུ་མི་འཐད་པའོ། །དང་པོ་ནི། ཁོ་
ན་རེ། དང་པོ་མ་གྲུབ་སྟེ། ཤིང་གསལ་རྣམས་ཤིང་སྤྱི་དངོས་བོ་
པའི་དོན་གཞན་གྱི་རྟེན་ཡིན་པའི་ཕྱིར་ཞེ་ན། ཤིང་གསལ་རྣམས་
ཆོས་ཅན། ཁྱོད་ཤིང་སྤྱི་དངོས་བོ་བའི་དོན་གཞན་གྱི་རྟེན་མིན་པར་
ཐལ། ཁྱོད་ཀྱིས་དེ་ལ་ ཕན་འདོགས་པ་མེད་པའི་ཕྱིར་ཏེ། དེ་
བརྟག་པ་ཡིན་པའི་ཕྱིར། རྟགས་གསལ་དངོས། ཁོ་ན་རེ། རྩ་
- 113 —



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བར་མ་ཁྱབ་སྟེ། འཁར་གཞོང་གིས་རང་ནང་གི་རྒྱ་ཤུག་གི་རིགས་
འདྲ་ཕྱི་མ་ལ་ཕན་མི་འདོགས་ཀྱང་། དེ་རང་ནང་གི་རྒྱ་ཤུག་ གི་
རིགས་འདྲ་ཕྱི་མའི་རྟེན་ཡིན་པའི་ཕྱིར་ཟེར་ན། འཁར་གཞོང་ཆོས་
ཅན། ཁྱོད་ཀྱིས་རང་ནང་གི་རྒྱ་ཤུག་གི་རིགས་འདྲ་ཕྱི་མ་ལ་ཕན་
འདོགས་པ་ཡིན་ཏེ། ཁྱོད་ཀྱིས་གེགས་མེད་ན་ཐུར་དུ་ལྟུང་བའི་ངང་
ཚུལ་ཅན་གྱི་རང་སྣང་གི་རྒྱུ་ཤུག་གི་རིགས་འདྲ་ཕྱི་མ་རྣམས་ལའང་
རང་ནང་གི་རྒྱ་ཤུག་གི་རིགས་འདྲ་སྔ་མ་དེ་ཡི་ཡུལ་དང་གོ་ས་མཚུངས་
པ་ བསྐྱེད་ ནུས་ པའི་ ཕྱིར། རྒྱ་ ཤུག་ གི་ སོགས་ སྒྲས་ ཞོ་ བཟུང་།
འཁར་གཞོང་གི་སོགས་སྒྲས་བུམ་པ་བཟུང་ངོ། ། འཁར་གཞོང་གིས་
རང་ནང་གི་རྒྱ་ཤུག་ལ་ཕན་འདོགས་པའི་ཚུལ་དེ་ཡང་། ཤིང་སྤྱི་
དངོས་པོ་བ་དེ་དང༌། ཤིང་གསལ་ལ་མི་སྲིད་དེ། ཤིང་སྤྱི་དངོས་
པོ་བ་རྟག་པ་ཡིན་པའི་ཕྱིར། ཁོ་ན་རེ། ཤིང་གསལ་དེ་ཤིང་སྤྱི་
དངོས་པོ་བ་སྔར་མེད་གསར་དུ་བསྐྱེད་པའི་རྟེན་མིན་ཡང་གྲུབ་ཟིན་
གནས་པའི་རྟེན་ཡིན་པས་ཕན་འདོགས་མེད་པའི་ཕྱིར། ཞེས་པའི་
ལྡོག་ཁྱབ་མ་ངེས་སོ་ཞེ་ན། ཤིང་གསལ་ཆོས་ཅན། ཁྱོད་ཤིང་སྤྱི་
དངོས་པོ་བ་གྲུབ་ཟིན་གནས་པའི་རྟེན་མིན་པར་ཐལ། ཁྱོད་དེ་གྲུབ་
ཟིན་གནས་པའི་རྟེན་དུ་མེད་ན་ཡང་དེ་རྟག་པར་གནས་པའི་ཕྱིར།
གཞན་ཡང་། ཤིང་སྤྱི་དངོས་པོ་བ་ཆོས་ཅན། ཤིང་གསལ་དེ་ཁྱོད་
གྲུབ་ཟིན་མི་འཇིག་པར་གནས་པའི་རྟེན་ཡིན་པ་དེ་ཡང་མི་རིགས་ཏེ།
ཤིང་གསལ་དེ་ཁྱོད་ཀྱི་གནས་པ་ཁྱོད་དང་རྫས་ཐ་དད་དང་རྫས་ཐ་
དད་ཡིན་པ་ཡི་གྲུབ་ཟིན་མི་འཇིག་པར་གནས་པའི་རྟེན་བྱེད་པ་ཡིན་
པ་རིགས་པས་རྣམ་པར་དཔྱོད་པ་བྱས་པས་ཤིང་གསལ་དེ་ཁྱོད་གྲུབ་
ཟིན་ མི་འཇིག་པར་གནས་པའི་རྟེན་དུ་ མི་ རིགས་པ་ཉིད་ཀྱི་ཕྱིར།
གཉིས་པ་ལ་གཉིས། མི་ཕན་པའི་གསལ་བྱེད་མི་འཐད། སྤྱིའི་
– 114 ཨ་པ་



རྣམ་འགྲེལ་ལེའུ་དང་པོའི་ཊིཀྐ
གསལ་བྱེད་ཙམ་གྱིས་སྤྱི་ལྡན་དུ་མི་འཐད་པའོ། །དང་པོ་ནི། ཁོ་ན་
རེ། ཤིང་གསལ་དེ་ཤིང་སྤྱི་དངོས་པོ་བའི་གསལ་བྱེད་ཀྱི་རྒྱུ་ཡིན་
པས། གནས་བརྟེན་ནམ་ཞེས་པ་རྟགས་མ་གྲུབ་བོ་ཞེ་ན། དེ་ལ་
ཐོག་མར་གསལ་བྱ་གསལ་བྱེད་ལ་རྒྱུ་འབྲས་ཀྱིས་ཁྱབ་པ་དཔེའི་སྟེང་
དུ་བསྟན་པ་དང༌། དེ་སྤྱི་གསལ་ལ་མི་རུང་བར་བསྟན་པ་གཉིས།
དང་པོ་ནི། མུན་ཁུང་གི་བུམ་གཟུགས་ཆོས་ཅན། ཁྱོད་སྒྲོན་འོད་
ཀྱི་འབྲས་བུ་ཡིན་པའི་སྒོ་ནས་ཁྱོད་དེའི་གསལ་བྱར་བཞག་པ་ཡིན་ཏེ།
ཁྱོད་བདག་ལ་དམིགས་པའི་རྣམ་ཤེས་བསྐྱེད་དུ་རུང་བའི་རྒྱུའི་དོན་དུ་
འགྱུར་བ་གཞན་སྒྲོན་འོད་ཀྱི་ངོར་བྱེད་པ་ལ་ལྟོས་པ་གང་ཡིན་པའི་སྒོ་
ནས་དེའི་གསལ་བྱར་བཞག་པ་ཡིན་པའི་ཕྱིར། སྒྲོན་འོད་ཆོས་ཅན།
ཁྱོད་རང་དུས་ན་གྲུབ་པའི་མུན་ཁུང་གི་བུམ་གཟུགས་ཀྱི་རིགས་འདྲ་
ཕྱི་མའི་གསལ་བྱེད་ཀྱི་རྒྱུ་ཡིན་ཏེ། ཁྱོད་རང་དུས་ན་གྲུབ་ཟིན་པའི་
མུན་ཁུང་གི་བུམ་གཟུགས་དེ་རང་འཛིན་མིག་ཤེས་བསྐྱེད་རུང་ཉིད་ཀྱི་
བྱེད་པ་པོ་ཡང་ཡིན་པའི་སྒོ་ནས་མུན་ཁུང་གི་བུམ་གཟུགས་ཀྱི་གསལ་
བྱེད་ཀྱི་རྒྱུ་རུ་འདོད་པའི་ཕྱིར། གཉིས་པ་ནི། ཤིང་སྤྱི་དངོས་པོ་བ་
དེ་ནི་སྤྱི་དང་ལྡན་པའི་ཤིང་གི་གསལ་བ་ལས་གསལ་བར་བྱེད་པ་གང་
ལས་ཡིན་ཏེ་མི་འཐད་པར་ཐལ། དེས་རང་འཛིན་མིག་ཤེས་སྐྱེད་པ་
ཤིང་གིས་གསལ་བ་དེ་ལ་ལྟོས་པར་མི་རུང་བའི་ཕྱིར་ཏེ། ཤིང་སྤྱི་
དངོས་པོ་བ་འདི་ནི་ཤིང་གསལ་གྱི་སྔ་རོལ་ནས་རང་འཛིན་མིག་ཤེས་
སྐྱིད་རུང་ཉིད་ཡིན་པའི་ཕྱིར་ཏེ། རང་འཛིན་མིག་ཤེས་སྐྱེད་བྱེད་ཀྱི་
འགྱུར་བ་མེད་པའི་རྟག་པ་ཡིན་པའི་པའི་ཕྱིར། ཁོ་ན་རེ། མིག་
སྨན་ལ་སོགས་པས་མིག་དབང་གི་ངོ་བོ་ལ་ ཕན་འདོགས་ཀྱང་མིག་
དབང་གསལ་པོ་གསར་དུ་འདུ་བྱེད་པ་བཞིན་དུ། ཤིང་གསལ་གྱིས་
ཤིང་སྤྱིའི་ངོ་བོ་ལ་ཕན་མི་འདོགས་ཀྱང་ཤིང་གི་སྤྱི་འཛིན་གྱི་དབང་པོ་
- 115 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གསལ་པོ་གསར་དུ་འདུ་བྱེད་པའི་ཕྱིར་ན་ཤིང་གསལ་རྣམས་ཤིང་སྤྱི་
དངོས་པོ་བའི་གསལ་བྱེད་ཀྱི་རྒྱུ་ཡིན་ནོ་ཞེ་ན། ། ཤིང་གི་གསལ་བ་
ལས་ཤིང་གི་སྤྱི་འཛིན་གྱི་དབང་པོའང་གསལ་པོ་གསར་དུ་འདུ་བྱེད་
པ་མིན་ཏེ། ཤིང་གི་གསལ་བ་དེ་ནི་ཡོད་མེད་ཀྱི་དུས་དག་ལས་་
རྟོགས་པ་ཤིང་གི་སྤྱི་འཛིན་གྱི་དབང་པོ་གསལ་མི་གསལ་ཐ་དད་མེད་
པའི་ཕྱིར་རོ། ། མི་མཐུན་དཔེ་ནི། མིག་སྨན་ལ་སོགས་པས་མིག་
དབང་གསལ་པར་བྱས་པ་ལས་མིག་ཤེས་ལ་གཟུགས་གསལ་བར་སྣང་
བས་མིག་སྨན་ཡོད་མེད་ཀྱི་དུས་དག་ལ་བརྟེན་ནས་མིག་ཤེས་ལ་་་
གཟུགས་གསལ་བ་དང་མི་གསལ་བའི་ཁྱད་པར་ཡོད་པ་བཞིན་ནོ། །
གཉིས་པ་ནི། གལ་ཏེ་ཤིང་གསལ་ཤིང་གི་རིགས་རྣམས་ཀྱི་ནི་གསལ་
བྱེད་ཀྱི་རྒྱུ་མིན་མོད་ཡིན་དུ་ཆུག་ཀྱང་། དེ་ཙམ་གྱིས་ཤིང་གི་རིགས་
དོན་གཞན་དང་ལྡན་པར་འདོད་ན། སྒྲོན་མེ་ལ་སོགས་པ་ཆོས་ཅན།
བ་ལང་ཉིད་ལ་སོགས་པའི་རིགས་དོན་གཞན་དེ་དང་ལྡན་པ་འཐོབ་
པར་ཐལ། རང་དུས་ན་གྲུབ་ཟིན་པའི་བ་ལང་གི་རིགས་འདྲ་ཕྱི་
མའི་གསལ་བྱེད་ཀྱི་ནི་རྒྱུ་ཡིན་པའི་ཕྱིར། །
གསུམ་པ་སྤྱི་བློ་མི་འཐད་པ་ལ་གསུམ། སྤྱིའི་ངོ་བོ་དགག་པ་
དང༌། སྒྲུབ་བྱེད་ལྟར་སྣང་དུ་བསྟན་པ། རང་ལ་རྩོད་པ་སྤང་
བའོ། །དང་པོ་ལ་གཉིས། སྤྱིར་དགག་པ་དང་། གཟེགས་ཟན་གྱི་
ལུགས་གཉིས་སོ་སོར་དགག་པའོ། ། དང་པོ་ནི། བྱེ་བྲག་པ་དང་
གྲངས་ཅན་པ་གང་དག་ཤིང་གི་རིགས་ནི་ཤིང་གི་གསལ་བ་ལས་རྫས་
གཞན་ནམ། རྫས་གཞན་མིན་པར་ཆ་མེད་རྫས་གཅིག་ཏུ་ཡོད་པ་
ཉིད་དུ་འདོད་པ་དེའི་ལུགས་ལ། སྔོན་མེད་པའི་གསར་བྱུང་གི་ཤིང་
གསལ་བ་རྣམས་ལ་འདི་ཤིང་ངོ་སྙམ་པའི་སྤྱིའི་བློ་གྲོས་སྐྱེ་བ་ཇི་ལྟར་
ཡིན་པ་མི་འཐད་པར་ཐལ། ཤིང་གི་སྤྱི་དེ་ཤིང་གསལ་ཕྱི་མ་གཞན་
- 116 ཡ་



རྣམ་འགྲེལ་ལེའུ་དང་པོའི་ཊིཀྐ
ལ་མཐོང་བ་མི་སྲིད་པའི་ཕྱིར་ཏེ། དེ་ཤིང་གསལ་སྔ་མ་གཅིག་ཡོད་
པར་མཐོང་བ་ནི་གང་ཞིག དེ་ལ་ཤིང་གསལ་སྔ་མ་ལ་རྗེས་སུ་འགྲོ་
བ་ དང་། ཕྱི་ མ་ ལ་ རྗེས་ སུ་ འགྲོ་ བའི་ ཆ་ གཉིས་ མེད་ པའི་ ཕྱིར།
གཞན་ཡང༌། ཤིང་དེ་ཆོས་ཅན། ཤིང་གསལ་རང་མཚན་པ་ཕྱི་མ་
ལ་རྗེས་སུ་འགྲོ་བ་མེད་པར་ཐལ། ཤིང་གསལ་སྔ་མ་དང་རྗེས་་་་་
གཞན་ཉིད་མིན་པར་དེ་དང་ཆ་མེད་རྫས་གཅིག་ཡིན་པའི་ཕྱིར། དེ་
དང་རྫས་གཞན་ཉིད་ཡིན་ནོ་ཞེ་ན་ཡང་། ཤིང་སྤྱི་ཆོས་ཅན། ཤིང་
གསལ་རྣམས་ལ་ བརྟེན་ པ་ མིན་ པར་ ཐལ། དེ་དང་ཆ་མེད་རྗེས་
གཞན་ཡིན་པའི་ཕྱིར། གཉིས་པ་ལ་གཉིས། གསལ་བའི་བར་ན་
སྤྱི་མེད་པའི་ལུགས་དགག ། ཡོད་པའི་ལུགས་དགག་པའོ། །
དང་པོ་ནི། དཔེ་ཐ་ར་ན་རེ། ཤིང་སྤྱི་དེ་ཆ་མེད་གཅིག་ཡིན་ཀྱང༌།
ཤིང་གསལ་སྔ་ཕྱི་ཀུན་ལ་རྗེས་སུ་འགྲོ་བའི་ཚུལ་གྱིས་ཁྱབ་པ་ཡིན་ཏེ།
གཟེགས་ཟན་གྱི་བསྟན་བཅོས་ལས། སྤྱི་ནི་མཁའ་ལྟར་ཐམས་ཅད་
ལ་ཁྱབ་པའོ། ། ཞེས་བྱུང་བའི་ཕྱིར་ཟེར་ན། འོ་ན། ཆོས་ ཅན།
ཤིང་གསལ་ཕྱི་མ་ལ་རྗེས་ སུ་འགྲོ་བའི་སྤྱི་མེད་པར་ ཐལ། ཤིང་་་་
གསལ་སྔ་མ་ལ་རྗེས་སུ་འགྲོ་བའི་སྤྱི་དེ་ནི་ཤིང་གསལ་ཕྱི་མ་ལ་རྗེས་སུ་
མི་འགྲོ། ཤིང་སྤྱི་དེ་ཤིང་གསལ་ཕྱི་མ་ལ་ཡོད་པའི་ཡུལ་དེ་ན་དགུག་
སྡོད་ཀྱི་ཚུལ་གྱིས་ཡོད་པའང་མིན། ཕྱིས་དེ་དང་ལྷན་གཅིག་ཏུ་སྐྱེས་
ནས་ཡོད་པའང་མིན། ཆ་ཅིག་ཤིང་གསལ་སྔ་མ་ལ་རྗེས་སུ་འགྲོ།
ཆ་ཅིག་ཤིང་གསལ་ཕྱི་མ་ལ་རྗེས་སུ་འགྲོ་བའི་ཆ་དང་ལྡན་པའང་མིན་
པའི་ཕྱིར། རྟགས་དང་པོ་དེར་ཐལ། ཤིང་གསལ་སྔ་མ་ལ་རྗེས་སུ་
འགྲོ་བའི་ཤིང་སྤྱི་དེ་རང་གི་རྟེན་ ཤིང་གསལ་སྔ་མ་ནི་ཡོངས་སུ་མི་
འདོར་བའི་ཕྱིར། དེས་ན་རྗེས་སུ་བརྩེ་བས་ན། ཀྱེ་མ་དཔེ་ཐ་རའི་
ཤིང་གི་སྤྱིའི་འཇོག་ཚུལ་དེ་ནི་ཤིང་གི་སྤྱིས་ཕོངས་པའི་རྒྱུ་ཉིད་ཡིན་
— 117 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པར་ཐལ། དེ་ཤིང་གསལ་སྔ་མ་ལ་ཡོད་པར་ཁས་བླངས་ན་ཕྱི་མ་ལ་
མི་རུང༌། ཕྱི་ མ་ ལ་ ཡོད་ པར་ ཁས་ བླངས་ ན་ སྔ་ མ་ ལ་ མི་ རུང༌།
གཉིས་ཀ་ལ་ཡོད་པར་ཁས་བླངས་ན་འདོད་པའི་སྤྱི་ཉམས་པའི་ཕྱིར།
ཁོ་ན་རེ། རྟེན་སྔ་མ་ནི་ཡོངས་མི་འདོར་ཞེས་པའི་ཁྱབ་པ་ཁས་་
བླངས་བཞིན་དུ་ཡང་ཁྱབ་་པ་མེད་དེ། གཞན་ཤིང་གསལ་སྔ་མ་ལ་
གནས་པར་གྱུར་པའི་ཤིང་སྤྱི་དེ་་ནི། རང་གི་གནས་ཤིང་གསལ་སྔ་
མ་ལས་གཞན་དུ་མི་གཡོ་ཞིང་། དེ་ལས་གནས་གཞན་དུ་སྐྱེས་པའི་
ཤིང་གསལ་ཕྱི་མ་ལ་རྗེས་སུ་འགྲོ་བའི་ཚུལ་གྱིས་གནས་སོ་ཞེ་ན། དེ་
ཤིན་ཏུ་རིགས་པར་ལྡན་ཏེ་མི་རིགས་པར་ཐལ། ཤིང་སྤྱི་དེ་ཆ་མེད་
གཅིག་ཡིན་པའི་ཕྱིར། གཞན་ཡང་། ཤིང་སྤྱི་དེ་རྒྱ་གར་ལ་སོགས་
པ་དེ་དག་གི་ཡུལ་ན་ཡོད་པ་ཅན་གྱི་ཤིང་གསལ་ཕྱི་མ་ལ་ཁྱབ་པ་དེ་ནི་
ཅི་ག་ངོ་མཚར་ཆེ་སྟེ་མི་འཐད་པར་ཐལ། ཤིང་སྤྱི་དེ་རྒྱ་གར་ལ་
སོགས་པའི་ཡུལ་གང་ན་ཡོད་པའི་ཤིང་གསལ་གྱི་དངོས་བོ་ཕྱི་མ་དེ་
གནས་པར་གྱུར་པའི་ཡུལ་དེར་ནི་སྔར་འབྲེལ་ཚུལ་གྱིས་ཡོད་པའང་
མིན་ལ། དེ་ཆ་དང་བཅས་པ་ཡང་མིན་པར་ཆ་མེད་གཅིག་ཡིན་
པའི་ཕྱིར། གཉིས་པ་ནི། དཔེ་ལུ་ཀ་ན་རེ། གལ་ཏེ་གཞན་ཤིང་
གསལ་ཕྱི་མ་ལ་རྗེས་སུ་འགྲོ་བའི་སྤྱི་མེད་པར་ཐལ་པའི་སྐྱོན་མེད་དེ།
ཤིང་གསལ་ཡོད་མེད་ཀྱི་ཡུལ་དུས་ཀུན་ན་ཤིང་གི་རིགས་དེ་དུས་ཅིག་
ཅར་དུ་ཤིང་གསལ་རྣམས་དང་འཕྲོ་པ་འདུ་བའི་ཚུལ་གྱིས་ཡོད་པའི་
ཕྱིར་ཟེར་ན། ཤིང་གི་སྤྱི་དེ་ཆོས་ཅན། ཁྱོད་ཤིང་གསལ་མེད་པའི་
ཡུལ་དུས་ཀུན་དུ་གསལ་བ་ཉིད་ཡིན་པར་ཐལ། ཁྱོད་དེ་ཡོད་པའི་
ཡུལ་དུས་གཅིག་ཏུ་གསལ་བ་ནི་གང་ཞིག ཁྱོད་ལ་གསལ་མི་གསལ་
གྱི་ཆ་ཐ་དད་མེད་པའི་ཕྱིར། འདོད་ན། དེའི་ཡུལ་དུས་ཀུན་དུ་
མཐོང་བར་ཐལ་ལོ། །ཁོ་ན་རེ། དེ་མ་ཁྱབ་སྟེ། ཤིང་གི་སྤྱི་དེ་ཡང་
– 118 -



རྣམ་འགྲེལ་ལེའུ་དང་པོའི་ཊིཀྐ
ཤིང་གི་ གསལ་ བས་ གསལ་ བར་ བྱས་ པ་ལ་ ལྟོས་ པའི་ ཕྱིར་ ཟེར་ན།
རྟགས་དེ་མིན་པར་ཐལ། དེ་ཡིན་ན་གསལ་བྱེད་ཤིང་གི་གསལ་བ་
རྟོགས་པ་མ་ཡིན་ན་གསལ་བྱ་ཤིང་གི་སྤྱི་དེ་ཡང་དག་པར་རྟོགས་པ་
མིན་ པར་ ཐལ་ བར་ འགྱུར་ བའི་ སྐྱོན་ ཡོད་ པའི་ ཕྱིར། ཁོ་ ན་ རེ།
ཤིང་གི་གསལ་བ་དེ་ཤིང་གི་སྤྱིའི་གསལ་བྱེད་དུ་ཁས་བླངས་ཟིན་ནོ་
ཟེར་ན། འོ་ན་སྤྱི་དེ་དང་ལྡན་པའི་གསལ་པ་དག་ལས་རྒྱུ་མཚན་ཅི་
ཡི་ཕྱིར་ན། དང་པོ་སྤྱི་རྟོགས་པའི་སྒོ་ནས་དེ་རྗེས་གསལ་བ་རྟོགས་
དགོས་ པའི་ རྟོགས་ ཚུལ་ དེ་ གོ་ ཟློག་ པར་ འདོད་ རིགས་ པར་ ཐལ།
ཤིང་གི་གསལ་བ་དེ་ཤིང་གི་སྤྱིའི་གསལ་བྱེད་ཡིན་པའི་ཕྱིར། གཉིས་
པ་ལ་གསུམ། སྒྲུབ་བྱེད་མ་ངེས། སྐྱོན་སྤོང་མི་འཐད། གཞན་
སེལ་སྒྲ་བློའི་རྒྱུར་རིགས་པའོ། ། དང་པོ་ནི། ཁོ་ན་རེ། སྤྱི་དོན་
གཞན་ཡོད་དེ། རྗོད་བྱེད་ཀྱི་སྒྲ་འཇུག་པ་སྤྱི་དོན་གཞན་ལ་ལྟོས་
པའི་ཕྱིར་ཟེར་ན། དེ་མི་འཐད་པར་ཐལ། ཆ་ཐ་དད་མེད་པའི་སྤྱི་
དོན་གཞན་མེད་པར་ཡང་འབྲས་འཚེད་པའི་སྐྱེས་བུ་དུ་མ་ལ་འཚེད་
པ་པོ་ལ་སོགས་པ་བརྗོད་པ་མ་མཐོང་བ་ཡིན་པའི་ཕྱིར། གཉིས་པ་
ལ་གཉིས། ཐབ་འཛུགས་པའི་ལས་དོན་གཞན་སྤྱི་བློའི་སྒྲ་རྟོག་གི་
རྒྱུར་མི་འཐད། སྐྱེས་བུ་ལ་ཡོད་པའི་སྤྱི་གཞན་དེར་མི་འཐད་་་་
པའོ། ། དང་པོ་ནི། འབྲས་འཚེད་པའི་ལས་ སོ་ སོ་ བ་རྣམས་དེ་་་
འདྲའི་སྐྱེས་བུ་དུ་མ་ལ་འཚེད་པ་པོ་ཞེས་པའི་སྒྲ་འཇུག་པའི་རྒྱུ་མཚན་
ཡིན་ནོ་ཞེ་ན། དེ་འདྲའི་ལས་སོ་སོ་བ་ཆོས་ཅན། ཁྱོད་དེ་འདྲའི་
སྐྱེས་བུ་དུ་མ་ལ་འཚེད་པ་པོ་ཞེས་པའི་སྒྲ་འཇུག་པའི་རྒྱུ་མཚན་མིན་
པར་ཐལ། ཁྱོད་སྤྱི་དོན་གཞན་གྱིས་སྟོང་བའི་རྫས་ཐ་དད་ཡིན་པའི་
ཕྱིར། ཁྱབ་པ་ཁས་སོ། ། ཁོ་ན་རེ། འཚེད་ལས་འདིའི་རིགས་དེ་
དེ་འདྲའི་སྐྱེས་བུ་དུ་མ་ལ་འཚེད་པ་པོ་ཞེས་པའི་སྒྲ་འཇུག་པའི་རྒྱུ་
- 119



(༦
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མཚན་ཡིན་ནོ་ཞེ་ན། དེ་ཆོས་ཅན། ཁྱོད་དེ་འདྲའི་སྐྱེས་བུ་དུ་མ་
ལ་ འཚེད་ པ་པོ་ཞེས་ པའི་ སྒྲ་འཇུག་ པའི་ རྒྱུ་ མཚན་ མིན་ པར་ ཐལ།
ཁྱོད་དེ་འདྲའི་སྐྱེས་བུ་དུ་མ་དང་འཕྲོད་འདུ་མ་འབྲེལ་བར་འཚེད་
ལས་དང་འཕྲོད་འདུ་འབྲེལ་བའི་ཕྱིར་དང༌། ཁྱོད་འཚེད་ལས་ཞེས་
པའི་མཉམ་པ་གཞན་འཇུག་པ་ཉིད་ཀྱི་རྒྱུ་མཚན་དུ་རིགས་པའི་ཕྱིར།
སྔ་ཕྱིའི་རྟགས་རྣམས་ཁས། གཞན་ཡང་། འཚེད་ལས་བཤོལ་
བའི་སྐྱེས་བུ་དུ་མ་འཚེད་པ་པོ་ཞེས་པའི་སྒྲ་མི་འཇུག་པར་ཐལ། དེ་
ལ་འཚེད་ལས་ཀྱི་ལས་ཀྱང་གནས་པ་ཡོད་པ་མིན་པའི་ཕྱིར། ཁོ་ན་
རེ། འཚེད་ལས་ཀྱི་སྤྱི་དོན་གཞན་དེ་དེ་བཤོལ་བའི་སྐྱེས་བུ་དུ་མ་ལ་
འཚེད་པ་པོ་ཞེས་པའི་སྒྲ་འཇུག་པའི་རྒྱུ་མཚན་ཡིན་ནོ་ཞེ་ན། ཆོས་
ཅན། འཚེད་ལས་ཀྱི་སྤྱི་དོན་གཞན་དེ་དེ་བཤོལ་བའི་སྐྱེས་བུ་དུ་མ་
ལ་འཚེད་པ་པོ་ཞེས་པའི་སྒྲ་འཇུག་པའི་རྒྱུ་མཚན་ཡིན་པ་མི་རིགས་པ་
མིན་པ་མ་ཡིན་པར་ཐལ། དེ་འཚེད་ལས་བཤོལ་བའི་སྐྱེས་བུ་དུ་མ་
དང་འབྲེལ་བ་མེད་པའི་ཕྱིར། རྟགས་ཁས་སོ། ། ཁྱབ་སྟེ། དེ་དེ་
དང་འབྲེལ་བ་མེད་ཀྱང་དེ་དེ་ལ་དེ་འདྲའི་སྒྲ་འཇུག་པའི་རྒྱུ་མཚན་དུ་
རིགས་ན་ཧ་ཅང་ཐལ་བའི་སྐྱོན་ཡོད་པའི་ཕྱིར། ཁོ་ན་རེ། ལས་
ཀྱང་གནས་པ་ཡོད་མ་ཡིན་ཞེས་པའི་ཁྱབ་པ་ཁས་བླངས་བཞིན་དུ་མ་
ཁྱབ་སྟེ། འཚེད་ལས་བཤོལ་བའི་སྐྱེས་བུ་དུ་མ་ལ་འཚེད་ལས་མེད་
ནའང་། འཚེད་ལས་དེ་དེ་འདྲའི་སྐྱེས་བུ་དུ་མ་ལ་འཚེད་པ་པོ་ཞེས་
པའི་ཤེས་རྗོད་དག་དངོས་སུ་འཇུག་པའི་རྒྱུ་མཚན་དུ་རིགས་སོ་ཞེ་ན།
འཚེད་ལས་དེ་དེ་འདྲའི་སྐྱེས་བུ་དུ་མ་ལ་འཚེད་པ་པོ་ཞེས་པའི་ཤེས་
རྗོད་དངོས་སུ་འཇུག་པ་དག་གི་རྒྱུ་མཚན་དུ་རིགས་པ་མིན་ཏེ། དེ་
ཡིན་ན་འཚེད་པ་པོ་ཞེས་པའི་སྒྲ་དེ་དངོས་པོའི་རྒྱུ་མཚན་གྱིས་འཇུག་
པ་མིན་པ་ཐོབ་པར་འགྱུར་བའི་སྐྱོན་ཡོད་པའི་ཕྱིར་རོ། ། ཁོ་ན་རེ།
– 120 ཡས་ལ་



རྣམ་འགྲེལ་ལེའུ་དང་པོའི་ཊིཀྐ
4
R 8
94 -4
འཚེད་ལས་བྱེད་པའི་ནུས་པ་དུ་མ་རྣམས་འཚེད་ལས་བཤོལ་བའི་སྐྱེས་
བུ་དུ་མ་ལ་འཚེད་པ་པོ་ཞེས་པའི་སྒྲ་དངོས་སུ་འཇུག་པའི་རྒྱུ་མཚན་དུ་
རིགས་སོ་ཞེ་ན། དེ་འདྲའི་ནུས་པ་དུ་མའང་ཆོས་ཅན། ཁྱོད་དེ་
འདྲའི་སྐྱེས་བུ་དུ་མ་ལ་དེ་འདྲའི་སྒྲ་དངོས་སུ་འཇུག་པའི་རྒྱུ་མཚན་
མིན་པར་ཐལ། ཁྱོད་གསལ་བ་རྣམས་ལ་རྗེས་སུ་འགྲོ་བའི་སྤྱི་དོན་
གཞན་མེད་པའི་རྫས་ཐ་དད་ཡིན་པའི་ཕྱིར། གཉིས་པ་ནི། ཁོ་ན་
རེ། གལ་ཏེ། ཐ་དད་མེད་དོན་མེད་པར་ཐལ། ཞེས་པ་རྟགས་
མ་གྲུབ་སྟེ། འབྲས་འཚེད་པའི་སྐྱེས་བུ་དེ་ལ་འཚེད་པ་པོ་ཉིད་ལ་
སོགས་པའི་སྤྱི་དོན་གཞན་དེ་དང་པོ་སྐྱེས་ཙམ་ནས་ཡོད་པའི་རྒྱུ་་་
མཚན་གྱིས་དེ་འདྲའི་སྐྱེས་བུ་དེ་ལ་འཚེད་པ་པོ་ཞེས་པའི་སྒྲ་དངོས་སུ་
འཇུག་པ་ཡིན་པའི་ཕྱིར། དཔེར་ན་སྐྱེས་བུ་དེ་ལ་དང་པོ་སྐྱེས་ཙམ་
ནས་ཡོད་པ་ཉིད་ཀྱི་སྤྱི་དེ་ཡོད་པའི་རྒྱུ་མཚན་གྱིས་སྤྱི་དེ་འདྲའི་སྐྱེས་བུ་
དེ་ལ་ཡོད་ཅེས་པའི་སྒྲ་དངོས་སུ་འཇུག་པ་བཞིན་ནོ། ཞེ་ན། འོ་
ན་འབྲས་འཚེད་པའི་སྐྱེས་བུ་དེ་ཆོས་ཅན། ཁྱོད་དང་པོ་སྐྱེས་ཙམ་
ཉིད་ནས་འཚེད་པ་པོའེ་སྙམ་དུ་བློ་ལ་གསལ་བར་འགྱུར་བར་ཐལ།
ཁྱོད་དེར་འགྱུར་བའི་སྤྱི་དོན་གཞན་དེ་ཁྱོད་སྐྱེས་ཙམ་ཉིད་ནས་ཡོད་
པའི་ཕྱིར། ཁོ་ན་རེ། མ་ཁྱབ་སྟེ། དེ་སྐྱེས་ཙམ་ནས་འཚེད་པ་
པོའོ་སྙམ་དུ་བློ་ལ་གསལ་བ་མིན་ནོ་ཞེ་ན་ནི། འོ་ན་དེ་ཕྱིས་འབྲས་
འཚེད་པའི་དུས་ན་ཡང་འཚེད་པ་པོའོ་སྙམ་དུ་བློ་ལ་གསལ་པར་མི་
འགྱུར་བར་ཐལ། དེ་དང་པོ་སྐྱེས་ཙམ་ནས་འཚེད་པ་པོའོ་སྙམ་དུ་
བློ་ལ་མི་གསལ་བ་གང་ཞིག ། དེ་འདྲའི་སྐྱེས་བུ་དེ་དང་པོ་སྐྱེས་
ཙམ་གྱི་གནས་སྐབས་དང༌། ཕྱིས་འབྲས་འཚེད་པའི་གནས་སྐབས་
གཉིས་ཀར་འཚེད་པ་པོ་ཉིད་ཀྱི་སྤྱི་དོན་གཞན་ཡོད་པར་ཁྱད་པར་
མེད་པའི་ཕྱིར། ཁོ་ན་རེ། དེ་མི་མཚུངས་ཏེ། འབྲས་འཚེད་
- 121 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའི་སྐྱེས་ སུ་དེ་ཕྱིས་ ཐབ་འཛུགས་པའི་བྱ་བས་ ཕན་འདོགས་པ་ལ་
ལྟོས་ནས་འཚེད་པ་པོ་ཉིད་ཀྱི་སྤྱི་དེ་གསལ་བར་བྱེད་པ་ཡིན་ནོ་ཞེ་ན།
འོ་ན་འབྲས་འཚེད་པའི་སྐྱེས་བུ་དེ་རྐྱེན་གྱིས་འགྱུར་རམ་མི་འཕྱུར།
ཕྱི་མ་ལྟར་ན། དེ་ཆོས་ཅན། ཁྱོད་ཕྱིས་ཐབ་འཛུགས་པའི་བྱ་བས་
ཕན་འདོགས་པ་ལ་ལྟོས་པ་མེད་པར་ཐལ། ཁྱོད་འགྱུར་མེད་ཀྱི་རྟག་
པ་ཡིན་པའི་ཕྱིར། ཁོ་ན་རེ། དང་པོ་ལྟར་སྐྱེས་བུ་འདི་ནི་རྐྱེན་
གྱིས་ཕུལ་བྱུང་དུ་བྱར་ཡོད་དོ་ཞེ་ན་ཡང་འབྲས་འཚེད་པའི་སྐྱེས་བུ་དེ་
ཆོས་ཅན། ཁྱོད་སྐད་ཅིག་མ་ཉིད་ཡིན་པར་ཐལ། ཁྱོད་རྐྱེན་གྱིས་
ཁྱད་ པར་ དུ་ བྱར་ ཡོད་ པའི་ ཕྱིར། འདོད་ ན། དེ་ ཆོས་ ཅན།།
ཁྱོད་རྟག་པ་ཡིན་ཞེས་བྱ་བ་གང་ལས་ཀྱང་མི་འཐད་པར་ཐལ་ལོ། །
གསུམ་པ་ནི། རང་རེས། གོང་དུ་སྤྱི་རྟག་དངོས་བཀག་པ་ལ།
ཁོ་ན་རེ། ཤིང་གསལ་རྣམས་དང་བ་ལང་གི་གསལ་བ་རྣམས་ལ་
ཤིང་གི་སྒྲ་བློ་འཇུག་མི་འཇུག་གི་ཁྱད་པར་མི་འཐད་པར་ཐལ། དེ་
རྣམས་སྤྱི་རྟག་དངོས་ཀྱིས་སྟོང་བའི་རྫས་ཐ་དད་དུ་མཚུངས་པའི་ཕྱིར་
ཟེར་ན། ཤིང་གསལ་རང་མཚན་པ་རྣམས་དང༌། བ་ལང་གི་་
གསལ་བ་རང་མཚན་པ་རྣམས་སྤྱི་རྟག་དངོས་ཀྱིས་སྟོང་བའི་རྫས་ཐ་
དད་དུ་མཚུངས་པ་ཡིན་ན་ཡང་། ཤིང་མིན་ལས་ལོག་པའི་རིགས་
དེ་ཤིང་གསལ་རང་མཚན་པ་རྣམས་ལ་ཉེ་བ་གང་གིས་ ཤིང་གསལ་
རང་མཚན་པ་འགའ་ཞིག་ལ་ཤིང་གི་སྒྲ་བློ་རབ་ཏུ་འཇུག གཞན་བ་
ལང་གི་གསལ་བ་རང་མཚན་པ་རྣམས་ལ་ཤིང་གི་སྒྲ་བློ་འཇུག་པ་མིན་
ཏེ། ཤིང་མིན་ལས་ལོག་པ་དེ་ཉིད་ཤིང་གསལ་རང་མཚན་པ་རྣམས་
ལ་ཤིང་སྒྲ་དང་། ཤིང་ངོ་སྙམ་པའི་ཤེས་པ་སྐྱེ་བའི་རྒྱུ་མཚན་ཡིན་པ་
གང་ཞིག་བ་ལང་གི་གསལ་བ་རྣམས་ལ་དེ་མེད་པའི་ཕྱིར། གསུམ་
པ་ལ་གཉིས། གྲངས་ཅན་གྱི་ལུགས་དགག་པ་དང༌། རིགས་པ་
– 122 --



རྣམ་འགྲེལ་ལེའུ་དང་པོའི་ཊིཀྐ
དེས་གཅེར་བུ་པའང་ཁེགས་པར་བསྟན་པའོ། ། དང་པོ་ལ་གཉིས།
འདོད་པ་བརྗོད་པ་དང་ དེ་དགག་པའོ། །
དང་པོ་ནི། གྲངས་ཅན་པ་ན་རེ། གལ་ཏེ་ལྡོག་པ་གཞན་
སེལ་སྤངས་པ་སྟེ། དེ་མ་གཏོགས་པའི་གསལ་བའི་དངོས་པོ་རྣམས་
ལ་རྗེས་སུ་འགྲོ་བའི་སྤྱི་རྟག་དངོས་གཞན་མེད་ན། གཅིག་ནས་ཀྱི་
ས་བོན་གྱི་འབྲས་བུ་དེ་གཞན་ཆུ་ལུད་དྲོད་གཤེར་གྱི་འབྲས་བུར་་་་
འགྱུར་བ་མིན་པར་ཐལ། ནས་ཀྱིས་ས་བོན་དང་ཆུ་ལུང་དྲོད་གཤེར་
གཉིས་ཀས་ནས་མྱུག་སྐྱེད་པའི་ནུས་པའི་རང་བཞིན་ཤིན་ཏུ་ཐ་དད་
ཡིན་པའི་ཕྱིར། དེ་ལ་མ་ཁྱབ་ན། ནས་ཀྱི་ས་བོན་ནས་སྨྱུག་གི་རྒྱུ་
ཡིན་པ་བཞིན་དུ་ས་ལུའི་ས་བོན་ཡང་ནས་སྨྱུག་གི་རྒྱུ་ཡིན་པར་ཐལ།
ནས་ཀྱི་ས་བོན་དང་ཆུ་ལུད་དྲོད་གཤེར་རྣམས་བདག་ཉིད་ཐ་དད་
ཡིན་ཀྱང་། ཐུན་མོང་དུ་ནས་མྱུག་སྐྱེད་པའི་ཕྱིར་ཞེ་ན། འོ་ན་
ཁྱོད་རང་གི་ལུགས་ལ་རྒྱུ་དུ་མས་འབྲས་བུ་གཅིག་ཐུན་མོང་དུ་སྐྱེད་
པའི་ཚུལ་ཇི་ལྟར་ཡིན་དྲིས་པས། གལ་ཏེ་ཁོ་བོ་ཅག་གི་ལུགས་ལ་རྒྱུ་
དུ་མས་འབྲས་བུ་གཅིག་ཐུན་མོང་དུ་སྐྱེད་པར་བྱེད་པའི་ཚུལ་ཡོད་དེ།
གསལ་བ་ཐམས་ཅད་སྤྱི་གཙོ་བོའི་ངང་དུ་བདག་ཉིད་ཆ་མེད་གཅིག་
ཡིན་པ་ཡིས་རྒྱུ་དུ་མས་འབྲས་བུ་གཅིག་ཐུན་མོང་དུ་སྐྱེད་པར་བྱེད་པ་
ཡིན་པའི་ཕྱིར་ཟེར་ན། གཉིས་པ་ལ་གསུམ། རྒྱུ་དུ་མ་དོན་མེད་དུ་
ཐལ་བ་དང་། རྒྱུ་འབྲས་འཆོལ་བར་ ཐལ་བ་དང་། འཇུག་པ་
འཆོལ་བར་ཐལ་པའོ། །
དང་པོ་ལ་གཉིས། ལྷན་ཅིག་བྱེད་རྐྱེན་དོན་མེད་དུ་ཐལ་བ་
དང༌། རྒྱུ་ འབྲས་ ངེས་ མེད་ དུ་ ཐལ་ བ་ སྤང་ བའོ། ། དང་ པོ་ ལ།
ཐལ་བ་དགོད་པ་ནི། ཆོས་ཅན། མྱུ་གུ་སྐྱེད་པ་ལ་ལྷན་ཅིག་བྱེད་
པའི་རྐྱེན་ཆུ་ལ་སོགས་པ་དོན་མེད་དུ་འགྱུར་བར་ཐལ། ས་བོན་གྱི་
- 123 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བདག་ཉིད་གཅིག་པུ་ལའང་མྱུ་གུ་སྐྱེད་པའི་ནུས་པའི་རང་བཞིན་གྱི་
སྤྱི་གཙོ་བོ་དེ་རྫོགས་པར་ཡོད་པའི་ཕྱིར། ཁྱབ་སྟེ། ཆ་ཐ་དད་མེད་
པའི་ངོ་བོ་སྤྱི་གཙོ་བོ་དེ་ས་བོན་ལ་རྗེས་སུ་མི་འགྲོ་བའི་ངེས་པ་དང་
བྲལ། ཁྱད་པར་ཆུ་ལུད་དྲོད་གཤེར་རྣམས་ས་བོན་ལ་ལྡན་པའི་ངེས་
པ་དང་བྲལ་པའི་ཕྱིར། རྩ་བར་འདོད་མི་ནུས་ཏེ། བྱེ་བྲག་ཆུ་ལུད་
དྲོད་གཤེར་རྣམས་ ལས་ མྱུ་གུ་དེ་དག་འབྱུང་བ་ ཡིན་ པའི་ཕྱིར་ཏེ།
དེ་འབྱུང་བ་གང་ཞིག གཅིག་ཆུ་ལུད་དྲོད་གཤེར་གང་རུང་དང་
བྲལ་ ན་ འབྲས་བུ་ ནས་ མྱུག་ འབྱུང་ བ་ མེད་ པའི་ ཕྱིར། . དེ་ ཡང་།
གལ་ཏེ་བདག་ཉིད་གཅིག་པ་ཡི། ། ཞེས་ པའི་སྐབས་སུ་གསལ་བ་་་
ཐམས་ཅད་སྤྱི་གཙོ་བོའི་ངང་དུ་ཆ་མེད་གཅིག་ཏུ་ཁས་བླངས་བྱུང་བ་
དེ་ལ་གནོད་བྱེད་ཀྱི་རིགས་པ་སྟོན་པ་ལ། བདག་ཉིད་གཅིག་ལའང་
ཞེས་སོགས་རྐང་པ་དྲུག་གསུངས། སྤྱི་གཙོ་བོ་དེས་འབྲས་བུ་མི་སྐྱེད་
པའི་སྒྲུབ་བྱེད་ཀྱི་རིགས་པ་སྟོན་པ་ལ། དོན་བྱེད་ནུས་པ་ཞེས་་་་
སོགས་ཤོ་ལོ་ཀ་གཅིག་གསུངས། དེ་ལྟར་སྤྱི་རྟག་དངོས་བཀག་པ་ལ།
རྒྱུ་འབྲས་འཆོལ་བར་ཐལ་བ་རྩོད་པ་གཅིག་བྱུང་པས། དེ་སྤོང་བའི་
རིགས་པ་མདོར་བསྟན་གྱི་ཚུལ་གྱིས་སྟོན་པ་ལ། དེས་ན་ཞེས་སོགས་
རྐང་པ་ཕྱེད་དང་གསུམ་གསུངས། གལ་ཏེ་བདག་ཉིད་གཅིག་པ་ཡི་
ཞེས་པར། སྤྱི་གསལ་ཆ་མེད་གཅིག་ཏུ་ཁས་བླངས་བྱུང་བ་ལ། སྤྱི་
གསལ་གཉིས་སྐྱེ་འཇིག་ཅིག་ཅར་དུ་བྱེད་པར་ཐལ་བའི་སྐྱོན་འཕྲོས་
དོན་དང་བཅས་པ་སྟོན་པ་ལ། ཐ་དད་པ་ཞེས་སོགས་རྐང་པ་ཕྱེད་
དང་དྲུག་གསུངས་དེ་ལྟ་བུའི་ཉེས་པ་དེ་སེལ་པ་སྨྲ་པ་ཁྱོད་རང་ལ་
མཚུངས་སོ་ཞེ་ན། མི་མཚུངས་པར་སྟོན་པ་ལ། ལྡོག་པ་ཞེས་
སོགས་ གློཀ་གཅིག་གསུངས། བདག་ཉིད་གཅིག་ལའང་དེ་ཡོད་་་
ཕྱིར་ཞེས་པར། སྤྱི་གཙོ་བོ་དེས་འབྲས་བུ་སྐྱེད་ན། མྱུ་གུ་སྐྱེད་པ་
= 124 -



རྣམ་འགྲེལ་ལེའུ་དང་པོའི་ཊིཀྐ
Z
Z
ir
ir
ལ་ལྷན་ཅིག་བྱེད་རྐྱེན་ཆུ་ལུད་སོགས་དོན་མེད་དུ་ཐལ་བའི་སྐྱོན་་་་་
བསྟན་པ་ལ་སྐྱོན་དེ་ཁྱོད་རང་ལ་ཡང་མཚུངས་སོ་ཞེ་ན། དེ་མི་་
མཚུངས་པར་སྟོན་པ་ལ། དེ་ཡི་སྐྱེད་བྱེད་ཅེས་སོགས་རྐང་པ་གསུམ་
གསུངས། དེ་ལ་ཁོ་ན་རེ། དེ་ལ་ཟེར་བ་བྱས་ནས། གསལ་བ་
རྣམས་རང་བཞིན་གཅིག་ཏུ་འདྲེས་པའི་སྤྱི་གཙོ་བོ་དེས་མྱུ་གུ་སྐྱེད་དོ་
ཞེ་ན། སྔར་བཤད་ཀྱི་རིགས་པས་ཁེགས་ཞེས་སོགས་བཤད་ཟིན་
དྲན་པ་ལ་སྦྱོར་བ་ལ། དེས་དེ་སྐྱེད་མིན་བརྗོད། ཅེས་གསུངས་
གསལ། གསལ་བ་རྣམས་རང་བཞིན་ཆ་མེད་གཅིག་ཏུ་ཁས་བླངས་
བྱུང་བ་དེ་འགོག་པ་ལ། སྣང་བ་ཞེས་སོགས་རྐང་པ་བདུན་གསུངས།
དེས་ན་བདག་ཉིད་ཐ་དད་ཀྱང་ཞེས་པའི་སྐབས་སུ། སྤྱི་རྟག་དངོས་
བཀག་པ་ལ་རྒྱུ་འབྲས་འཆོལ་བར་ཐལ་བའི་རྩོད་པ་སྤང་ཚུལ་མདོར་
བསྟན་གྱི་ཚུལ་གྱིས་བསྟན་པ་དེ་དཔེ་དང་བཅས་ནས་རྒྱས་པར་སྟོན་
པ་ལ་ཇི་ལྟར་ཞེས་སོགས་རྐང་པ་དྲུག་གསུངས། སྤྱི་གསལ་ཆ་མེད་
གཅིག་ཏུ་ཁས་ལེན་པ་ལ་སྤྱི་གསལ་སྐྱེ་འཇིག་ཅིག་ཅར་བྱེད་པར་ཐལ་
བའི་སྐྱོན་ཡོད་པར་མ་ཟད། དེ་ལ་རྒྱུ་འབྲས་འཆོལ་བར་ཐལ་བའི་
སྐྱོན་ཡོད་པར་སྟོན་པ་ལ། ཐ་དད་མེད་ནའང་ཞེས་སོགས་རྐང་པ་
དྲུག་གསུངས། དེ་ལྟར་ཁས་ལེན་པ་ལ་གཅིག་དང་ཐ་དད་འཆོལ་
བར་ ཐལ་བའི་སྐྱོན་སྟོན་པ་ལ་དེ་ལྡན་ཞེས་སོགས་རྐང་པ་གཉིས་་་་
གསུངས། དེ་ལ་སྤྱི་གསལ་འཆོལ་ བར་ ཐལ་བའི་སྐྱོན་ སྟོན་པ་ལ།
འདྲ་དང་ཞེས་སོགས་རྐང་པ་བཅུ་གསུངས། དེ་ལྟར་ཁས་ལེན་པ་ལ་
འཇུག་པ་འཆོལ་པར་ཐལ་བའི་སྐྱོན་སྟོན་པ་ལ། གང་གི་ཞེས་སོགས་
གསུངས་སོ། །
དེས་ན་ཆུ་ལུད་དྲོད་གཤེར་དེ་མྱུ་གུའི་རྒྱུ་ཡིན་ལ། སྤྱི་གཙོ་བོ་
དེ་མྱུ་གུའི་རྒྱུ་མ་ཡིན་པའི་ཁྱད་པར་འཐད་དེ། མྱུ་གུ་སྐྱེད་པའི་དོན་
ཡཁ 125 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
슁
བྱེད་ནུས་པ་གང་ཡིན་པ་དེ་ཉིད་མྱུ་གུའི་རྒྱུར་དོན་དམ་པར་ཡོད་པ་
ཡིན་ལ། དེ་འདྲ་བའི་ནུས་པ་དེ་ཡང་ཕན་ཚུན་རྗེས་སུ་འགྲོ་བ་མེད་
པའི་ཆུ་ལུད་ དྲོད་གཤེར་ སོགས་ལ་ཡོད་ལ། གང་ཞིག་གསལ་བ་
རྣམས་ལ་རྗེས་སུ་འགྲོ་བའི་སྤྱི་གཙོ་བོ་དེ་ལས་འབྲས་བུ་མྱུ་གུ་མི་འབྱུང་
བའི་ཕྱིར། གཉིས་པ་ལ་གསུམ། རང་བཞིན་ཐ་དད་ལ་ཉེས་པ་
མེད་པ། རང་བཞིན་གཅིག་ལ་ཉེས་པ་ཡོད་པ། །ཐ་དད་ལ་ཉེས་པ་
མེད་པའི་དོན་བསྡུ་བའོ། ། དང་པོ་ནི། སྤྱི་གཙོ་བོས་འབྲས་བུ་མི་
སྐྱེད་པ་དེས་ན། ནས་ཀྱི་ས་བོན་དང་ཆུ་ལུད་རྣམས་བདག་ཉིད་ཐ་
དད་ ཡིན་ ཀྱང་། དེ་ གཉིས་ ཀྱིས་ ཐུན་ མོང་ དུ་ ནས་ མྱུག་ སྐྱེད་ན།
ནས་ཀྱི་ས་བོན་ནས་སྨྱུག་གི་རྒྱུ་ཡིན་པ་བཞིན་དུ། ས་ལུའི་ས་བོན་
ནས་མྱུ་གུ་རྒྱུ་ཡིན་མི་དགོས་ཏེ། དེ་གཉིས་བདག་ཉིད་ཐ་དད་ཡིན་
ཀྱང་ནས་ཀྱི་ས་བོན་འགའ་ཞིག་ནས་མྱུག་གི་རྒྱུ་ཡིན། ནས་ཀྱི་ས་
བོན་ལས་གཞན་པ་ས་ལུའི་ས་བོན་ནས་སྨྱུག་གི་རྒྱུ་མིན་པ་འདི་རྟེན་
འབྲེལ་གྱི་རང་བཞིན་གྱིས་གྲུབ་པ་ཡིན་པའི་ཕྱིར། གཉིས་པ་ལ་
གཉིས། ཧ་ཅང་ཐལ་བ་དང༌། རང་ལ་མཚུངས་པ་སྤང་བའོ། །
དང་པོ་ནི། སྤྱི་གསལ་རང་བཞིན་ཆ་མེད་གཅིག་ཡིན་ན། ཤིང་
གསལ་རང་མཚན་པ་འཇིག་པའི་ཚེ་ན་ཤིང་གི་སྤྱི་གཙོ་བོ་འཇིག་གམ་
མི་འཇིག དང་པོ་ལྟར་ན། དེ་རྟག་པར་ ཁས་བླངས་པ་དང་་
འགལ། གཉིས་པ་ལྟར་ན་ཤིང་གི་སྤྱི་གཙོ་བོ་དང་། ཤིང་གསལ་
རང་མཚན་པ་གཉིས་གཅིག་ཅར་དུ་སྐྱེ་འཇིག་བྱེད་པར་འགྱུར་བར་
ཐལ། དེ་གཉིས་ཐ་དད་པ་མེད་པར་རང་བཞིན་ཆ་མེད་གཅིག་ཡིན་
པའི་ཕྱིར། རྟགས་གསལ་ལ་དངོས། དེ་ལ་ཁོ་ན་རེ། མ་ཁྱབ་སྟེ།
ཤིང་གི་སྤྱི་གཙོ་བོ་དེ་ཤིང་གི་གསལ་བ་དེ་ལས་གནས་སྐབས་རྫས་ཐ་
དད་ཡིན་པས། དེ་གཉིས་གཅིག་ཅར་དུ་སྐྱེ་འཇིག་བྱེད་པ་དེ་ལྟར་
– 126 ཁ་



རྣམ་འགྲེལ་ལེའུ་དང་པོའི་ཊིཀྐ
མི་འགྱུར་རོ་ ཞེ་ ན། ཤིང་ གི་ གསལ་ བ་ རང་ མཚན་ པ་ ཆོས་ ཅན།
ཁྱོད་ཤིང་གི་སྤྱི་གཙོ་བོ་དེའི་ངང་དུ་རང་བཞིན་ཆ་མེད་གཅིག་མིན་
པར་ཐལ། གཅིག་ཤིང་གསལ་རང་མཚན་པ་འཇིག་པའི་ཚེ་ན་ཁྱོད་
ཀྱི་བདག་ཉིད་རྟག་པར་གནས་པའི་ཕྱིར། རྟགས་གསལ་དངོས།
གསལ་པ་ཁས་བླངས་བཞིན་དུའང་འདོད་ན་ནི། ཤིང་གི་སྤྱི་གཙོ་བོ་
དང་། ཤིང་གསལ་རང་མཚན་པ་གཉིས་ལ་སྤྱི་ཁྱད་ཀྱི་བློ་སྒྲ་དོན་
མཐུན་ སྐྱེ་ བར་ མི་ འགྱུར་ བར་ ཐལ། འདོད་ པ་ དེས་ ནའི་ ཕྱིར།
གཉིས་པ་ལ་གཉིས། སེལ་བ་དང་མཚུངས་པ་སྤང་བ་དང༌། ལྷན་
ཅིག་བྱེད་རྐྱེན་དོན་མེད་དུ་ཐལ་བ་དང་མཚུངས་པ་སྤང་བའོ། །དང་
པོ་ནི། འདི་གཞི་གང་ལས་འཕྲོས་པ་དང་། ཚུལ་ཇི་ལྟར་འཕྲོས་
པའི་ཚུལ་གཉིས་ལ། དང་པོ་ནི། གཞི་གང་ལས་འཕྲོས་ན། ཐ་
དད་པ། མེད་ན་ཅིག་ཅིར་སྐྱེ་འཇིག་འགྱུར། ། ཞེས་པ་ལ་འཕྲོས།
ཚུལ་ཇི་ལྟར་འཕྲོས་ན། དེ་སྐབས་སུ། རང་རེས། ཤིང་གི་སྤྱི་
གཙོ་བོ་དང་། ཤིང་གསལ་རྣམས་རང་བཞིན་ཆ་མེད་གཅིག་ཡིན་ན།
ཤིང་གསལ་རང་མཚན་པ་འཇིག་པའི་ཚེ་ན། ཤིང་གི་སྤྱི་གཙོ་བོ་
འཇིག་གམ་མི་འཇིག དང་པོ་ལྟར་ན་ཤིང་གི་སྤྱི་གཙོ་བོ་རྟག་པར་
ཁས་བླངས་པ་དང་ནང་འགལ། གཉིས་པ་ལྟར་ན་དེ་གཉིས་གཅིག་
ཅར་དུ་སྐྱེ་འཇིག་བྱེད་པར་ཐལ། དེ་གཉིས་རང་བཞིན་ཆ་ མེད་
གཅིག་ཡིན་པའི་ཕྱིར། བྱས་པ་ལ་ཁོ་ན་རེ། ཤིང་གསལ་ རང་
མཚན་པ་འཇིག་པའི་ཚེ་ན། ཤིང་གི་སྤྱི་གཙོ་བོ་འཇིག་མི་འཇིག་
བརྟགས་པའི་སྒོ་ནས་ངེད་ཀྱི་ཤིང་གི་སྤྱི་གཙོ་བོ་རིགས་པས་སུན་་་་
དབྱུང་བར་བྱེད་པ་དེ་བཞིན་དུ། ཁྱེད་རང་གི་ཤིང་གི་གཞན་སེལ་
ལ་ཡང་མཚུངས་ཏེ། ཇི་ལྟར་མཚུངས་ན། ཤིང་གསལ་རང་མཚན་པ་
འཇིག་ པའི་ ཚེ་ ན་ ཤིང་ གི་ གཞན་ སེལ་ འཇིག་ གམ་ མི་ འཇིག །
- 127 =



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལས་འཇིག་ན་དེ་རྟག་པར་ཁས་བླངས་པ་དང་འགལ། མི་འཇིག་ན་
དེ་གཉིས་ ཅིག་ ཅར་དུ་སྐྱེ་འཇིག་བྱེད་པར་ ཐལ། དེ་གཉིས་ རང་
བཞིན་ གཅིག་ཡིན་པའི་ཕྱིར་ཟེར་ན། དེ་སྐད་དུ་ཡང་འདིའི་་་་་
མཚམས་སྦྱར་དུ། རང་འགྲེལ་ལས། གལ་ཏེ་གཞན་སེལ་པ་ཁས་
ལེན་པ་ལ་ཡང་ཉེས་པ་འདི་མཚུངས་པར་ཐལ་བར་འགྱུར་རོ་ཞེ་ན།
མཚུངས་པ་མིན་ཏེ། འདི་ལྟར་ཞེས་གསུངས་ལ། ངེད་ཀྱི་ཤིང་གི་
གཞན་སེལ་དེ་གང་ལ་བྱེད། ཤིང་གི་མེད་དགག་གི་གཞན་སེལ་ལ་
བྱེད་དམ། ཤིང་གི་བློའི་གཞན་སེལ་ལ་བྱེད་དམ། ཤིང་གི་དོན་གྱི་
གཞན་སེལ་ལ་བྱེད། དང་པོ་ལྟར་ན། ཤིང་གི་ལྡོག་པ་མེད་དགག་
གི་སེལ་པ་ཆོས་ཅན། ཤིང་གསལ་རང་མཚན་པ་འཇིག་པའི་ཚེ་ན་
ཁྱོད་འཇིག་པར་གནས་པ་དང་མི་གནས་པར་རྟོག་པའི་སྒོ་ནས་སེལ་
པ་སྨྲ་བ་རིགས་པས་སུན་དབྱུང་དུ་མེད་དེ། ཁྱོད་སེལ་པ་སྨྲ་བས་
དངོས་པོའི་ངོ་བོ་ཉིད་དུ་མེད་པར་ཁས་བླངས་པའི་ཕྱིར། གཉིས་པ་
ལྟར་ཡིན་ནོ། །ཟེར་ན། སྤྱི་འཛིན་པ་ཡི་རྟོག་བློའི་སྣང་ཡུལ་ཤིང་གི་
བློའི་གཞན་སེལ་ཡང་ཆོས་ཅན། དེ་འཇིག་པའི་ཚེ་ཁྱོད་འཇིག་མི་
འཇིག་བརྟགས་པའི་སྒོ་ནས་སེལ་པ་སྨྲ་བ་རིགས་པས་སུན་དབྱུང་དུ་
མེད་དེ། ཁྱོད་སེལ་པ་སྨྲ་བས་་སླད་པ་སྟེ་རྟོག་པས་སྒྲོ་བཏགས་པའི་
ཆོས་སུ་ཁས་བླངས་པའི་ཕྱིར། གསུམ་པ་ལྟར་ན། ཤིང་གི་དོན་
རང་མཚན་གྱི་གཞན་སེལ་ཆོས་ཅན། ཤིང་གསལ་རང་མཚན་པ་
འཇིག་པའི་ཚེ་ཁྱོད་འཇིག་མི་འཇིག་བརྟགས་པའི་སྒོ་ནས་སེལ་བ་སྨྲ་
བ་རིགས་པས་སུན་དབྱུང་དུ་མེད་དེ། སེལ་པ་སྨྲ་བས་ཤིང་གསལ་
རང་མཚན་པ་འཇིག་པའི་ཚེ་ན་ཁྱོད་འཇིག་པར་ཁས་བླངས་པའི་ཕྱིར།
དེས་ན་ཤིང་གསལ་རང་མཚན་པ་འཇིག་པའི་ཚེ་ན་ཤིང་གི་གཞན་
སེལ་འཇིག་མི་འཇིག་བརྟགས་པའི་སྒོ་ནས་སེལ་བ་སྨྲ་བ་རིགས་པས་
- 128 —



རྣམ་འགྲེལ་ལེའུ་དང་པོའི་ཊིཀྐ
སུན་དབྱུང་དུ་མེད་དེ། ཤིང་གི་གཞན་སེལ་གསུམ་པོ་གང་གི་དབང་
དུ་བྱས་ཀྱང་དེ་འཇིག་ པའི་ཚེ་ཤིང་གི་ གཞན་སེལ་འཇིག་མི་འཇིག་
བརྟགས་པའི་སྒོ་ནས་སེལ་པ་སྨྲ་བ་རིགས་པས་སུན་དབྱུང་དུ་མེད་པ་
དེའི་ཕྱིར། གཉིས་པ་ནི། ཁོ་ན་རེ། ནས་ཀྱི་ས་བོན་དང་ཆུ་ལུད་
རྣམས་ཀྱིས་ཇི་ལྟར་ཡང་མཐུན་མོང་དུ་ནས་མྱུག་གཅིག་སྐྱེད་པ་དེ་མི་
འཐད་པར་ཐལ། ནས་མྱུག་དེའི་སྐྱེད་བྱེད་ནས་ཀྱི་ས་བོན་གྱི་ངོ་བོ་
གང་ཡིན་པ་དེ་ཆུ་ལུད་དེ་ལས་གཞན་ཡིན་པའི་ཕྱིར། དེས་ན་ནས་
མྱུག་སྐྱེད་པ་ལ་ལྷན་ཅིག་བྱེད་རྐྱེན་དོན་མེད་དུ་ཐལ་བའི་ཉེས་པ་ཁྱེད་
རང་ལ་ཡང་ཡོད་དོ་ཞེ་ན། རྩ་བར་མ་ཁྱབ་སྟེ། ནས་ཀྱི་ས་བོན་
དང་ཆུ་ལུད་རྣམས་རང་བཞིན་ཐ་དད་པའི་ཁྱད་པར་ཉིད་ཀྱིས་ཐུན་
མོང་དུ་ནས་སྨྱུག་སྐྱེད་པར་བྱེད་པ་ཡིན་པའི་ཕྱིར། ཁོ་ན་རེ། མ་
གྲུབ་སྟེ། དེ་གཉིས་ལ་རང་བཞིན་ཐ་དད་མིན་པའི་སྤྱི་གཙོ་བོའང་
ཡོད་པས་ ཐུན་མོང་དུ་ནས་མྱུག་སྐྱེད་པ་ཡིན་ནོ་ཞེ་ན། དེ་སྔར་་
བཤད་ཀྱི་རིགས་པས་ཁེགས་ཞེས་བཤད་ཟིན་དྲན་པ་ལ་སྦྱར་བ་ནི།
སྤྱི་གཙོ་བོ་དེས་ནས་སྨྱུག་དེ་སྐྱེད་པ་མིན་པར་ཐལ། དེས་དེ་སྐྱེད་པ་
ལ་གནོད་པ་བརྗོད་ཟིན་པའི་ཕྱིར། གང་དུ་ན། དོན་བྱེད་ནུས་པ་
གང་ཡིན་པ་ཞེས་པའི་སྐབས་སུའོ། །གཞན་ཡང་། ནས་ཀྱི་ས་བོན་
དང་ཆུ་ལུད་རྣམས་ལ་རང་བཞིན་གཅིག་ཏུ་འདྲེས་པའི་སྤྱི་གཙོ་བོ་
མེད་པར་ཐལ། དེ་གཉིས་ཚད་མ་ལ་སྣང་བའང་གཞན་རང་བཞིན་
གཅིག་ཏུ་སྣང་བ་ལ་མི་བརྟེན་པར་རང་བཞིན་ཐ་དད་དུ་སྣང་བ་ཡིན་
པའི་ཕྱིར། ཁྱབ་སྟེ། ཚད་མ་ལ་རྫས་ཐ་དད་དུ་སྣང་བ་དེ་རྫས་ཐ་
དད་ཀྱི་འཇོག་བྱེད་ཡིན་པའི་ཕྱིར། དེས་ན་གསལ་བ་རང་མཚན་པ་
རྣམས་སྤྱི་གཙོ་བོའི་ངང་དུ་རང་བཞིན་ཆ་མེད་དུ་འདྲེས་པ་མིན་པར་
ཐལ། རང་མཚན་དེ་ཉིད་དོན་དམ་པར་ཡོད་པ་ཡིན། སྤྱི་གཙོ་བོ་
- 129 -



རྗེ་སྨོན་ལམ་དཔལ་པའི་རྣམ་ གྲྭ་ ལ་ཡི།།
དེ་མིན། རང་མཚན་དེ་ནི་རིགས་མི་ མཐུན་་གཞན་ལས་ལོག་པའི་
ཚུལ་གྱིས་ཡོད་པ་ཡིན་ལ། སྤྱི་དེ་དེ་འདྲ་མིན། རང་མཚན་དེ་ནི་
རྒྱུ་དང་འབྲས་བུར་བཤད་ལ། སྤྱི་དེ་དེ་མ་ཡིན། རང་མཚན་དེ་ནི་
རང་གི་མཚན་ཉིད་ཀྱིས་གྲུབ་པར་འདོད་པ་དང་། བླང་དོར་དོན་
གཉེར་གྱི་སྐྱེས་བུ་ཐམས་ཅད་འཇུག་པའི་ཡུལ་ཡིན་ཏེ། དེ་ནི་སྐྱེས་
བུ་ དེའི་འབྲས་ བུ་ སྒྲུབ་ ནུས་ ཅན་ ཡིན་ པའི་ ཕྱིར། གསུམ་ པ་ ནི།
དེས་ན་བདག་ཉིད་ཐ་དད་ཀྱང་། ཞེས་སོགས་རྒྱས་པར་འཆད་པ་
ལ་ཇི་ལྟར་ཞེས་ སོགས་གསུངས་ སོ། ། དེའི་ཚུལ། རང་རེས་དེ་་་་
སྐབས་སུ། ནས་ཀྱི་ས་བོན་དང༌། ས་ལུའི་ས་བོན་གཉིས་སྤྱི་རྟག་
དངོས་ཀྱིས་སྟོང་བའི་རྫས་ཐ་དད་ཡིན་ཀྱང་། ནས་ཀྱི་ས་བོན་ནས་
མྱུག་ གི་ རྒྱུ་ ཡིན། ས་ལུའི་ ས་ བོན་ ནས་ མྱུ་གི་ རྒྱུ་ མིན་ བྱས་ པ་ལ།
གྲངས་ཅན་པ་ན་རེ། ནས་ཀྱི་ས་བོན་སོགས་རྒྱུ་ཐམས་ཅད་ས་ལུའི་
མྱུག་གུ་སོགས་འབྲས་བུ་ཀུན་གྱི་སྒྲུབ་བྱེད་དུ་ཐལ། ནས་ཀྱི་ས་བོན་
དང༌། ས་ལུའི་ས་བོན་གཉིས་སྤྱི་རྟག་དངོས་ཀྱིས་སྟོང་བའི་རྫས་ཐ་
དད་ཡིན་ཀྱང་། ནས་ཀྱི་ས་བོན་ནས་སྨྱུག་གི་རྒྱུ་ཡིན་པའི་ཕྱིར་ཟེར་
ན། མ་ཁྱབ་ཅེས་དཔེའི་སྒོ་ནས་སྟོན་པ་ལ་འདི་གསུངས་སོ། །ཆོས་
ཅན། ཇི་ལྟར་ཏེ་དཔེར་ན་གྲངས་ ཅན་ཁྱོད་རང་ནས་ཀྱི་ས་བོན་
དང་། ས་ལུའི་ས་བོན་གཉིས་ཆ་ཐ་དད་མེད་པའི་སྤྱི་གཙོ་བོའི་ངང་
དུ་ཁྱད་པར་མེད་ན་ཡང༌། རྒྱུ་ཐམས་ཅད་འབྲས་བུ་ཀུན་གྱི་སྒྲུབ་
བྱེད་མིན་ཏེ། གནས་སྐབས་རྒྱུ་འབྲས་ཐམས་ཅད་སོ་སོར་ངེས་པའི་
ཕྱིར། ཞེས་འདོད་པ་དེ་བཞིན་དུ། ནས་ཀྱི་ས་བོན་དང་ས་ལུའི་ས་
བོན་གཉིས་སྤྱི་དངོས་པོ་བ་མེད་པའི་རྫས་ཐ་དད་དུ་ཁྱད་པར་མེད་
ནའང་། རྒྱུ་ཐམས་ཅད་འབྲས་བུ་ཀུན་གྱི་སྒྲུབ་བྱེད་མིན་ཏེ། དེ་
ཡིན་ན་ཡང་རྒྱུ་འབྲས་སོ་སོར་ངེས་པའི་ཕྱིར་དང་། དེ་གཉིས་སྤྱི་
- 130 --



རྣམ་འགྲེལ་ལེའུ་དང་པོའི་ཊིཀྐ
དངོས་པོ་བ་མེད་པའི་རྫས་ཐ་དད་དུ་ཁྱད་པར་མེད་ན་ཡང་། རྟེན་
འབྲེལ་གྱི་དངོས་པོ་ཡི་ཆོས་ཉིད་ཀྱིས། ནས་ཀྱི་ས་བོན་འགའ་ཞིག་
ནས་སྨྱུག་གི་བྱེད་པ་པོར་འགྱུར། ས་ལུའི་ས་བོན་དེར་མི་འགྱུར་
བའི་ཕྱིར། གཉིས་པ་ལ་གཉིས། རྒྱུ་འབྲས་བྱ་བྱེད་འཆོལ་བར་
ཐལ་བ་དང༌། སྤྱི་གསལ་ལ་གཅིག་དང་ཐ་དད་འཆོལ་བར་ ཐལ་
བའོ། ། དང་པོ་ནི། སྤྱི་གསལ་ཆ་མེད་གཅིག་ཏུ་ཁས་ལེན་པ་ལ།
སྤྱི་གསལ་སྐྱེ་འཇིག་ཅིག་ཅར་དུ་བྱེད་པར་ཐལ་བའི་སྐྱོན་ཡོད་པར་མ་
ཟད། རྒྱུ་འབྲས་འཆོལ་བར་ཐལ་བའི་སྐྱོན་ཡོད་ཅེས་སྟོན་པ་ལ་འདི་
གསུངས་སོ། །གསལ་བ་རྣམས་རང་བཞིན་ཐ་དད་མེད་པར་ཆ་མེད་
གཅིག་ཏུ་འདྲེས་པའི་སྤྱི་གཙོ་བོ་མེད་མོད་ཡོད་ནའང་། ས་ལུའི་ས་
བོན་མྱུ་གུ་གཅིག་ཉིད་ཀྱི་ཉེར་ལེན་བྱེད་པ་དང་ཡང་འགལ། དེའི་
ཉེར་ལེན་མི་བྱེད་པ་དང་ཡང་འགལ་བར་འགྱུར་བར་ཐལ། ནས་ཀྱི་
ས་བོན་དང་གཅིག་གང་ཞིག ས་ལུའི་ས་བོན་དང་གཅིག་ཡིན་པའི་
ཕྱིར། དང་པོ་ཁས། འདོད་ན། རྒྱུ་འབྲས་འཆོལ་བར་འགྱུར་
རོ། །ཁོ་ན་རེ། ནས་ཀྱི་ས་བོན་དང་། ས་ལུའི་ས་བོན་གཉིས་རང་
བཞིན་ཆ་མེད་གཅིག་ཡིན་ཀྱང་གནས་སྐབས་རྫས་ཐ་དད་དུ་ཡོད་པ་
དེའི་ཕྱིར། ས་ལུའི་ས་བོན་གྱིས་ནས་ཀྱི་མྱུ་གུ་སྐྱེད་པའི་བྱ་བ་བྱེད་པ་
མེད་ པས། རྒྱུ་ འབྲས་ འཆོལ་ བར་ ཐལ་ བའི་ སྐྱོན་ མེད་ དོ་ ཞེ་ ན།
ལྷན་ཅིག་བྱེད་རྐྱེན་ཆུ་ལུད་སོགས་ཀྱིས་ནས་ཀྱི་མྱུ་གུ་སྐྱེད་པར་མི་བྱེད་
པར་ཐལ། དེ་ནས་ཀྱི་ས་བོན་དང་གནས་སྐབས་རྫས་ཐ་དད་ཡིན་
པའི་ཕྱིར། ཁྱབ་པ་ཁས། ཁོ་ན་རེ། འོན་ཏེ་ས་ལུའི་ས་བོན་གྱིས་
ས་ལུའི་མྱུ་གུའི་ཉེར་ལེན་མི་བྱེད་པ་འདོད་དེ། སྤྱི་གཙོ་བོ་དེ་ནས་ཀྱི་
ས་བོན་དང་། ས་ལུའི་ས་བོན་གྱི་རྣམ་པར་གྱུར་ནས་ནས་ཀྱི་མྱུ་གུ་
དང་ས་ལུའི་མྱུ་གུ་རིམ་བཞིན་སྐྱེད་པར་བྱེད་པ་པོ་ཉིད་ཡིན་ནོ་ཞེ་ན།
– 131 -



ཛེ་ས
།
དང པ : ་ བ ར ་ བླ]པུ་ཊི
o
ir
ir
ནས་ཀྱི་མྱུ་གུ་དང་། ས་ལུའི་མྱུ་གུ་དེ་གཉིས་ཅི་ལྟར་ཡང་སྤྱི་དངོས་པོ་
པ་དེ་ཉིད་ཀྱི་དཔང་པོ་བ་དེ་ཉིད་ཀྱི་ད་བང་གི་རིམ་པ་བཞིན་སྐྱེད་པ་དེ་་
མིན་པར་ཐལ། སྤྱི་གཙོ་བོ་དེ་རྟག་པ་ཡིན་པའི་ཕྱིར། འམ་ཞེས་
པའི་སྒྲས། སྤྱི་གཙོ་བོ་དེ་ནས་ཀྱི་ས་བོན་དང་། ས་ལུའི་ས་བོན་གྱི་
རྣམ་པར་གྱུར་པ་དེ་མི་འཐད་པར་ཐལ། དེ་དེར་འགྱུར་ན་ཆ་མེད་
ཡིན་པ་ཉམས་པའི་ཕྱིར། གཉིས་པ་ནི། སྤྱི་གསལ་ཆ་མེད་གཅིག་
ཏུ་ཁས་ལེན་པ་ལ། གཅིག་དང་ཐ་དད་འཆོལ་བར་ཐལ་བ་ནི། སྤྱི་
དེ་དང་ལྡན་པའི་གསལ་བའི་དངོས་པོ་རྣམས་ཆོས་ཅན། ཐ་དད་
མེད་པར་འགྱུར་བར་ཐལ། གཙོ་བོའི་རང་བཞིན་དང་གཅིག་ཡིན་
པའི་ཕྱིར། གཙོ་བོ་དེ་ཆོས་ཅན། ཤིན་ཏུ་ནི་ཐ་དད་དུ་འགྱུར་བར་
ཐལ། གསལ་བ་སོ་སོ་བ་དང་གཅིག་ཡིན་པའི་ཕྱིར། འམ་ཞེས་
པའི་སྒྲས་ཐལ་བ་ཕན་ཚུན་སྡུད་དོ། ། མི་འདྲ་བའི་བདག་ཉིད་
ཅན་གྱི་མིང་གི་རྣམ་གྲངས་གསལ་བ་གཉིས་ཕན་ཚུན་ཐ་དད་དུ་་་
འགྱུར་བར་ཐལ། སྤྱི་དེ་ཆ་མེད་གཅིག་ཡིན། གསལ་པ་རྣམས་སོ་
སོ་བ་ཡིན་པའི་ཕྱིར། ཁོ་ན་རེ། སྤྱི་དང་གསལ་བ་དེ་ཡང་ཕན་
ཚུན་ཐ་དད་དུ་འགྱུར་པར་འདོད་དེ། སྤྱི་ནི་ཡོན་ཏན་གསུམ་ཆ་
མཉམ་པ་དང་། ནུས་པའི་ངོ་བོ་མི་གསལ་བ་ཡིན་ལ། གསལ་བ་
རྣམས་ནི་ཡོན་ཏན་གསུམ་ཆ་མི་མཉམ་པ་དང་། ནུས་པའི་ངོ་བོ་
གསལ་བ་ཡིན་པའི་ཕྱིར་ཞེ་ན། དངོས་པོ་དེ་དག་གི་ཁྱད་པར་དང༌།
སྤྱི་ཞེས་བྱ་བ་དེ་རང་བཞིན་ཐ་དད་ཡིན་པར་ཐལ། རྒྱུ་མཚན་གང་
གིས་ན། དེ་གཉིས་ཡོན་ཏན་གསུམ་ཆ་མི་མཉམ་པ་དང༌། མཉམ་
པའི་བདག་ཉིད་དུ་སོ་སོར་ངེས་པའི་ཕྱིར། ཁོ་ན་རེ། གལ་ཏེ་
གསལ་བ་ཁས་བླངས་བཞིན་དུ་འདོད་དེ། སྤྱི་དང་གསལ་བ་དེ་དག་
རང་བཞིན་ཐ་དད་ཡིན་ནོ་ཞེ་ན། ཇི་ལྟར་བུམ་སྣམ་སོགས་ ཕན་
- 132 -



རྣམ་འགྲེལ་ལེའུ་དང་པོའི་ཊིཀྐ
ཚུན་སྤྱི་དང་ཁྱད་པར་དུ་མི་འགྱུར་བ་བཞིན་དུ། སྤྱི་དང་ཁྱད་པར་
དུ་འདོད་པའི་གཙོ་བོ་དེ་གསལ་བ་རྣམས་ཀྱི་སྤྱི་དང༌། གསལ་བ་
རྣམས་གཙོ་བོ་དེའི་ཁྱད་པར་ཅན་དུ་མི་འགྱུར་བར་ཐལ། གཙོ་བོ་
དང་གསལ་བ་རྣམས་རང་བཞིན་ཐ་དད་ཉིད་དུ་འགྱུར་བ་དེ་ལྟ་ནའི་
ཕྱིར། འང་གི་ སྒྲས་ཐལ་བ་སྔ་མ་སྡུད་དོ། ། གསུམ་པ་ལ་གཉིས།
རང་ལ་འཇུག་པ་འཆོལ་བའི་ཉེས་པ་མེད་པ། གཞན་ལ་ཡོད་་་་
པའོ། ། དང་པོ་ནི། སྤྱི་གསལ་ཆ་མེད་དུ་ཁས་ལེན་པ་ལ་འཇུག་པ་
འཆོལ་བའི་སྐྱོན་ཡོད་པར་སྟོན་པ་ལ་འདི་གསུངས་སོ། །དེའི་ཚུལ་ནི།
རང་རེས། དེ་ནི་གླང་དོར་འབྲས་ཅན་པས་ཞེས་པར། གསལ་བ་
རང་མཚན་པ་རྣམས་རང་མཚན་དོན་གཉེར་གྱི་སྐྱེས་བུའི་འཇུག་ཡུལ་
ཡིན་བྱས་པ་ལ། དེའི་རྒྱུ་མཚན་ཅི་ཡིན་ཟེར་ན། དེའི་རྒྱུ་མཚན་
སྟོན་པ་ལ། གང་གི་ཞེས་ སོགས་གསུངས་སོ། ། བ་ལང་གང་གི་་་
བདག་ཉིད་དམིགས་ཡུལ་དུ་མདུན་དུ་བྱས་ནས་བསྒྲུབ་བྱ་བཞོ་བཀལ།
དེའི་འབྲས་བུ་འདོད་པ་ཅན་གྱི་སྐྱེས་བུ་འདི་ཆོས་ཅན། བ་ལང་གི་
གསལ་པ་རང་མཚན་པ་དེ་ཁྱོད་ཀྱི་འཇུག་ཡུལ་དུ་འགྱུར། བ་ལང་
གི་སྤྱི་གཙོ་བོ་དེ་ཁྱོད་ཀྱི་འཇུག་ཡུལ་དུ་མི་འགྱུར་ཏེ། ཁྱོད་ཀྱིས་བ་
ལང་གི་དགོས་པ་སྒྲུབ་ནུས་ཀྱི་རྟེན་དེ་ཐ་དད་པའི་བ་ལང་གི་གསལ་བ་
རང་མཚན་པ་དང༌། ཆ་ཐ་དད་མེད་པའི་བ་ལང་གི་སྤྱི་གཙོ་བོ་
གཉིས་གང་ལ་ཡོད་དཔྱད་པ་བྱས་པའི་ཚེ་ན། རང་གི་བདག་ཉིད་
ཐ་དད་པའི་བ་ལང་གི་གསལ་བ་རང་མཚན་པ་ལ་ཡོད་ཀྱི། བ་ལང་
གི་སྤྱི་གཙོ་བོ་ལ་མེད་པའི་ཕྱིར། ཁོ་ན་རེ། བ་ལང་དོན་གཉེར་གྱི་
སྐྱེས་བུ་བ་ལང་རང་མཚན་པ་ལ་མི་འཇུག་པར་ཐལ། བ་ལང་གི་སྤྱི་
གཙོ་བོ་མེད་པའི་ཕྱིར། ཁྱབ་སྟེ། བ་ལང་གི་སྤྱི་གཙོ་བོ་མེད་ན།
བ་ལང་དོན་གཉེར་གྱི་སྐྱེས་བུ་དེས་བ་ལང་དང་བ་ལང་མིན་པ་གཉིས་
ག 133 -



t
༥
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རིགས་སོ་སོར་མི་རྟོགས་པའི་ཕྱིར་ཟེར་ན། རྩ་བར་མ་ཁྱབ་སྟེ། བ་
ལང་གི་སྤྱི་གཙོ་བོ་མེད་ཀྱང་། བ་ལང་ མིན་ པ་ལས་ལྡོག་ པར་་་་་
མཚུངས་པ་ཉིད་དག་ནི་བ་ལང་རང་མཚན་པ་ལ་ཡོད་པ་ཉིད་ཀྱིས་བ་
ལང་དོན་གཉེར་གྱི་སྐྱེས་བུ་བ་ལང་རང་མཚན་པ་ལ་འཇུག་ པ་ཡིན་
པའི་ཕྱིར། གཉིས་པ་ནི། དངོས་པོ་རྣམས་ལ་རྗེས་སུ་འགྲོ་བའི་སྤྱི་
གཙོ་བོ་མེད་དེ། དེ་ཡོད་ན་མེ་དོན་གཉེར་གྱི་སྐྱེས་བུ་ཆུ་ལ་འཇུག་པ་
དང་། ལ་སོགས་པ་དངོས་པོ་ཐམས་ཅད་སྐྱེ་འཇིག་ཅིག་ཅར་དུ་
བྱེད་པར་ཐལ་བར་འགྱུར་བའི་སྐྱོན་ཡོད་པའི་ཕྱིར། གཉིས་པ་ལ་
གཉིས། རིགས་པ་སྔ་མས་ཁེགས་པར་བསྟན་པ་དང༌། ཐུན་མོང་
མིན་ པའི་ རིགས་ པ་བསྟན་པའོ། ། དང་པོ་ནི། སྤྱི་གསལ་ རང་་་་
བཞིན་ཆ་མེད་གཅིག་ལ་གནས་སྐབས་རྫས་ཐ་དད་ཡིན་པ་འགོག་པའི་
རིགས་པ་དེ་ཉིད་ཀྱིས་ནི་གཅེར་བུ་བའི་བརྟུལ་ ཤུགས་འཛིན་པའི་
འཛེམ་མེད་པ་རྔ་ཞོ་གཉིས་རང་བཞིན་ཆ་མེད་གཅིག་ཡིན་པའི་རྒྱུ་
མཚན་གྱིས་གཅིག་ཡིན་པ་དང༌། གནས་སྐབས་རྫས་ཐ་དད་ཡིན་
པའི་རྒྱུ་མཚན་གྱིས་རྫས་ཐ་དད་ཡིན་ནོ། །ཞེས་མུན་སྤྲུལ་གང་ཅིའང་
རུང་བ་སྨྲ་བ་དེ་དག་ཀྱང་ནི་བསལ་བ་ཡིན་ཏེ། རྔ་ཞོ་གཉིས་མཐའ་
གཅིག་ཏུ་རྫས་ཐ་དད་པ་མི་སྲིད་པའི་ཕྱིར་རོ། །གཉིས་པ་ལ་གཉིས།
དོན་ལ་འཇུག་པ་འཆོལ་བར་ཐལ་བ་དང༌། ཡུལ་ཅན་སྒྲ་བློ་ཐ་དད་
མི་སྲིད་པར་ཐལ་བའོ། །དང་པོ་ནི། ཆོས་ཅན། ཞོ་དོན་གཉེར་
གྱི་སྐྱེས་བུ་ཞོ་འཐུང་ཞེས་ནི་བསྐུལ་བ་ན། ཅི་ཕྱིར་རྔ་མོ་འཐུང་བ་ལ་
མི་རྒྱུག་སྟེ་རྒྱུག་རིགས་པར་ཐལ། རྔ་ཞོས་མཚོན་པའི་དངོས་ པོ་
ཐམས་ཅད་རང་དང་རང་མིན་པ་གཉིས་ཀའི་ངོ་བོ་ཉིད་ཡིན་པས་
དེའི་ཐ་དད་པའི་ཁྱད་པར་བསལ་ཞིང་སྤངས་པའི་ཕྱིར། ཁོ་ན་རེ།
འོན་ཏེ་མ་ཁྱབ་སྟེ། རྔ་མོ་ལ་དཀར་བ་ལ་སོགས་པ་མེད་ལ། ཞོ་ལ་
– 134 -



རྣམ་འགྲེལ་ལེའུ་དང་པོའི་ཊིན་
དེ་འདྲའི་ཕུལ་དུ་བྱུང་བ་འགའ་ཞིག་ཡོད་པའི་རྒྱུ་མཚན་གང་གིས་དེ་
ཁྱད་པར་ཞོ་ཁོ་ན་ལ་འཇུག་པར་འགྱུར་གྱི། རྔ་མོ་ལ་འཇུག་པ་མིན་
པའི་ཕྱིར་ཞེ་ན། ཆོས་ཅན། རྔ་ཞོ་གཉིས་ཀ་རང་བཞིན་ཆ་མེད་
གཅིག་མིན་པར་རང་བཞིན་གཞན་ཡིན་པར་ཐལ། དཀར་བ་ལ་
སོགས་པ་དེ་ཉིད་ཞོ་ལ་ཡོད་པ་ཡིན་གྱི། དེ་གཞན་རྔ་མོ་ལ་མེད་པའི་
ཕྱིར། གཉིས་པ་ནི། དངོས་པོ་རྣམས་ལ་སྒྲ་བློ་ཐ་དད་འཇུག་པར་
མི་འགྱུར་པར་ཐལ། དངོས་པོ་ཐམས་ཅད་ཀུན་བདག་ཉིད་ཆ་མེད་
གཅིག་ཡིན་པའི་ཕྱིར། འདོད་ན། དངོས་པོ་རྣམས་གནས་་་་་་
སྐབས་རྫས་ཐ་དད་དང༌། རང་བཞིན་ཆ་མེད་གཅིག་ཏུ་བསྡུས་པར་
སྨྲ་བའི་གཅེར་བུ་པ་ཆོས་ཅན། ཁྱོད་ཀྱི་ལུགས་ལ་དངོས་པོ་རྣམས།
གནས་སྐབས་རྫས་ཐ་དད་དུ་མི་སྲིད་པར་འགྱུར་བར་ཐལ། ཁྱོད་ཀྱི་
ལུགས་ལ་དངོས་པོ་རྣམས་ལ་སྒྲ་བློ་ཐ་དད་དུ་འཇུག་པ་དེ་མེད་པའི་
ཕྱིར། གཉིས་པ་ནི། དངོས་མེད་ཆོས་ཅན། ཁྱོད་ཅེས་བརྗོད་
པའི་སྒྲ་དང། ཁྱོད་འཛིན་རྟོག་པ་གཉིས་དངོས་པོའི་ངོ་བོའི་དབང་
གིས་འཇུག་ གོ་ སྙམ་ དུ་ དཔྱད་ནས་རྟོགས་ པར་བྱ་ བ་ ཉིད་ མིན་ ཏེ།
ཁྱོད་དངོས་པོའི་ངོ་བོར་མེད་པའི་ཕྱིར། དེས་ན། དངོས་མེད་
ཆོས་ཅན། ཁྱོད་ཅེས་བརྗོད་པའི་སྒྲ་དང་། ཁྱོད་འཛིན་རྟོག་པ་དེ་
དག་ཉིད་ནི་རྣམ་གཅོད་སེལ་བའི་ཡུལ་ཅན་དུ་བརྗོད་པར་བྱེད་པར་
གྲུབ་པ་ཡིན་ཏེ། གཉིས་རང་ཡུལ་ལ་འཇུག་པ་གང་ཞིག རང་
ཡུལ་ལ་དངོས་དབང་གིས་མི་འཇུག་པའི་ཕྱིར། གསུམ་པ་ལ་གསུམ།
གཏན་ཚིགས་དཔེར་བརྗོད་པ་དང་། དེ་ལ་རྩོད་པ་སྤང་བ་དང༌།
སྦྱོར་བའི་དབྱེ་བ་བཤད་པའོ། །དང་པོ་ནི། འདི་གང་ལས་འཕྲོས་
ན། རང་བཞིན་ལ་ཡང་མེད་མི་འགྱུར། །ཞེས་པ་ལ་འཕྲོས། ཚུལ་
ཇི་ལྟར་འཕྲོས་ན། རང་ལེས་དེ་སྐབས་སུ་འབྲས་རྟགས་ཀྱི་རྟགས་
- 135 ཁ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
7
is
ཆོས་ལ་འབྲེལ་པ་གྲུབ་པར་མ་ཟད། རང་བཞིན་གྱི་རྟགས་ཡང་དག་
གི་ རྟགས་ ཆོས་ ལ་ ཡང་ བདག་ གཅིག་ གི་ འབྲེལ་ པ་གྲུབ་བྱས་ པ་ལ།
འོ་ན་འབྲེལ་པ་དེ་ལྟ་བུ་དང་ལྡན་པའི་རང་བཞིན་གྱི་རྟགས་ཡང་དག་
དེ་ལ་དབྱེ་ན་དུ་ཡོད་ཅེ་ན། དེ་ལ་སྦྱོར་བ་འགོད་ཚུལ་གྱི་སྒོ་ནས་དབྱེ་
ན་གཉིས་ཡོད་ཅེས་སྟོན་པ་ལ། འདི་གསུངས་སོ། ། རང་གི་བསྒྲུབ་
བྱ་སྒྲུབ་པའི་ཕྱིར་དུ་བརྗོད་པའི་རང་བཞིན་གྱི་རྟགས་ཡང་དག་ཆོས་
ཅན། ཁྱོད་ལ་སྦྱོར་བ་འགོད་ཚུལ་གྱི་སྒོ་ནས་དབྱེ་ན་གཉིས་ཡོད་དེ།
ཁྱོད་ལ་རང་བརྗོད་པའི་སྒྲས་རང་གི་བྱེད་ཆོས་ཀྱི་བྱེ་བྲག་འཕངས་པ་
ལ་ལྟོས་པ་ཁྱད་པར་ལྟོས་པའམ་སྟེ་ཁྱད་པར་ལྟོས་པ་པའི་རྟགས་ཡང་
དག་དང་། འོན་ཏེ་དེ་ལྟར་འཕངས་བ་ལ་མི་ལྟོས་པའི་འབའ་ཞིག་
པའི་རྟགས་ཡང་དག་གཉིས་སུ་ཡོད་པའི་ཕྱིར། དེ་གཉིས་ཀྱི་དཔེ་ནི་
རིམ་པ་ལྟར། སྒྲ་འཇིག་པར་སྒྲུབ་པ་ལ་འབྲས་བུ་དང་། དངོས་
པོར་ ཡོད་ པ་ ཉིད་ རྟགས་ སུ་ བཀོད་ པ་ བཞིན་ ནོ། ། གཉིས་ པ་ ནི།
གྲངས་ཅན་པ་ན་རེ། གལ་ཏེ་དངོས་པོར་ཡོད་པ་དེ་སྒྲུབ་ཀྱི་རང་
བཞིན་གྱི་གཏན་ཚིགས་སུ་ རིགས་ན་དངོས་པོར་ཡོད་པ་དེ་ཅི་ལྟར་
གཙོར་སྣང་ཡོད་པར་སྒྲུབ་པའི་བསྒྲུབ་བྱའི་ཆོས་སུ་རིགས་པ་མིན་པ་
ཉིད་ཀྱིས་གཙོ་བོར་སྣང་བ་ནི་ཡོད་དེ། ཁྱད་པར་རྣམས་ལ་རྗེས་སུ་
འགྲོ་བར་མཐོང་བའི་ཕྱིར། ཞེས་བྱས་པ་ལ། ཁྱོད་ཀྱིས་ཁྱད་པར་
རྣམས་རྗེས་སུ་འགྲོ་བར་མཐོང་བའི་རྟགས་ཀྱིས་གཙོར་སྣང་ཡོད་ཙམ་
དུ་སྒྲུབ་ན། གྲུབ་ཟིན་སྒྲུབ་པའི་སྐྱོན་ཡོད་པས་དེ་དེ་སྒྲུབ་ཀྱི་གཏན་
ཚིགས་ཡང་དག་ཏུ་མི་རིགས། གཙོར་སྣང་དེ་ཡོད་པའི་ཁྱད་པར་
དངོས་པོར་ཡོད་པ་ཙམ་དུ་སྒྲུབ་ན། གཏན་ཚིགས་དེས་དེ་སྒྲུབ་ཀྱི་
བསྒྲུབ་བྱ་འགྲུབ་པ་དག་ལས་ཉམས་པ་ཡིན་ཏེ། དེས་གཙོར་སྣང་དེ་
ཡོད་པའི་ཁྱད་པར་དངོས་པོར་སྒྲུབ་པའི་རྗེས་འགྲོའི་ཁྱབ་པ་མེད་པའི་
མ་ 136 -



རྣམ་འགྲེལ་ལེའུ་དང་པོའི་ཊིཀྐ
ཕྱིར། ཞེས་བརྗོད་པའི་ཉེས་པ་དེ་ནི། ཁྱོད་ཀྱིས་དངོས་པོར་ཡོད་
པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་ཁས་བླངས་པ་ལ་ཡང་
མཚུངས་ཏེ། ཇི་ལྟར་མཚུངས་ན། དེ་དེ་སྒྲུབ་ཀྱི་རྟགས་ཡང་དག་
མིན་པར་ཐལ། སྒྲའི་དངོས་པོ་རྟགས་སུ་བཀོད་ན་མཐུན་དཔེ་བུམ་
པ་ལ་རྗེས་སུ་མི་འགྲོ་བས་དེ་སྒྲུབ་ཀྱི་རྗེས་ཁྱབ་མ་གྲུབ། བུམ་པའི་
དངོས་པོ་རྟགས་སུ་བཀོད་ན་ཕྱོགས་ཆོས་མ་གྲུབ་པའི་སྐྱོན་ཡོད་པའི་
ཕྱིར་ཞེ་ན། དེ་མི་མཚུངས་པར་སྒྲུབ་པ་ལ། བསྒྲུབ་བྱ་ལ་བརྟགས་
ཏེ་དགག་པ་དང༌། སྒྲུབ་བྱེད་ལ་བརྟགས་ཏེ་དགག་པ་གཉིས་ཡོད་
པའི་དང་པོ་སྟོན་པ་ལ། ཡོད་པའི་ཞེས་སོགས་གསུངས། གཉིས་
པ་ སྟོན་ པ་ ལ། མ་ གྲུབ་ པ་ ཞེས་ སོགས་ གསུངས། དང་ པོ་ ལ།
གཙོར་སྣང་ཡོད་པས་སངས་རྒྱས་པའི་ངོར་བསྒྲུབ་བྱ་ཡང་དག་ཏུ་མི་
རིགས་པར་བསྟན་པ་དང་། དངོས་པོ་སྒྲ་མི་རྟག་པར་སྒྲུབ་པའི་
རྟགས་ཡང་དག་ཏུ་རིགས་པར་བསྟན་པ་གཉིས་ཡོད་པའི་དང་པོ་སྟོན་
པ་ལ། ཡོད་པའི་ཁྱད་པར་ཞེས་སོགས་གསུངས། གཉིས་པ་སྟོན་
པ་ལ། དེའི་ཁྱད་པར་ཞེས་སོགས་གསུངས། གྲངས་ཅན་པས་
སངས་རྒྱས་པའི་ངོར་གཙོར་སྣང་ཆོས་ཅན། ཡོད་དེ། ཁྱད་པར་
རྣམས་ལ་རྗེས་སུ་འགྲོ་བར་མཐོང་པའི་ཕྱིར། ཞེས་བཀོད་པའི་ཚེ་ན།
ཁྱད་པར་རྣམས་ལ་རྗེས་སུ་འགྲོ་བར་མཐོང་བ་ཆོས་ཅན། སྤྱིའི་ཆོས་
ཅན་གཙོར་སྣང་ཡོད་པའི་ཁྱད་པར་དངོས་པོར་ཡོད་པ་ཙམ་དེ་ནི་
ཁྱོད་ཀྱི་རྟགས་ཀྱི་དེ་སྒྲུབ་ཀྱི་བསྒྲུབ་བྱ་ཡང་དག་ཡིན་པར་ཐལ། དེ་
ཡིན་པའམ། གཙོར་སྣང་ཡོད་ཙམ་དེ་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་
བསྒྲུབ་བྱ་ཡང་དག་ཡིན་པ་གང་རུང་གང་ཞིག ཕྱི་ མ་ མིན་པའི་
ཕྱིར་། དང་པོ་ཁས། གཉིས་པ་མ་གྲུབ་ན། ཆོས་ཅན། དེ་དེ་
ཐལ། གྲངས་ཅན་གྱིས་སངས་རྒྱས་པའི་ངོར་གཙོར་སྣང་ཡོད་ཙམ་
- 137 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དུ་བསྒྲུབ་པས་གྲངས་ཅན་རང་གི་འདོད་དོན་འགའ་ཞིག་ཀྱང་འགྲུབ་
བར་མི་འགྱུར། གཙོར་སྣང་ཡོད་ཙམ་དེ་འདྲ་བ་ཡང་སངས་རྒྱས་
པས་བཀག་པ་མེད་པར་ཚད་མས་གྲུབ་ཟིན་པའི་ཕྱིར། ཁོ་ན་རེ།
རྩ་བར་འདོད་དེ། གཙོར་སྣང་དེ་ཡོད་པའི་ཁྱད་པར་དངོས་པོར་
ཡོད་པ་དེ་དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱར་བཟུང་ངོ་ཞེ་ན།
འོ་ན་གཏན་ཚིགས་ཁྱད་པར་རྣམས་ལ་རྗེས་སུ་འགྲོ་བར་མཐོང་བ་དེ་
ཆོས་ཅན། ཁྱོད་ཀྱི་རྟགས་ཀྱིས་གཙོར་སྣང་དངོས་པོར་སྒྲུབ་པའི་
སྐབས་འདིར་དེ་སྒྲུབ་ཀྱི་རྗེས་འགྲོའི་ཁྱད་པར་མེད་པ་ཅན་དུ་འགྱུར་
པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་གྲུབ། ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་དམ་བཅའ་ལ་ཚད་མས་བསལ་བ་ཞུགས་
པའི་ཕྱིར། གསལ་བ་དང་རྟགས་སྔ་མ་ཁས། དེས་ན། གཙོར་
སྣང་ཡོད་པ་བསྒྲུབ་བྱ་ཡང་དག་ཡིན་ན། གཙོར་སྣང་དེ་ཡོད་པའི་.
ཁྱད་པར་དངོས་པོར་ཡོད་པ་དག་ནི་དེ་སྒྲུབ་ཀྱི་བསྒྲུབ་བྱར་འགྱུར་
དགོས་ཞེས་བརྗོད་པའི་རྒྱུ་མཚན་ཡོད་དེ། དེ་སྒྲུབ་ཀྱི་བསྒྲུབ་བྱ་ཡང་
དག་ཡོད་པ་གང་ཞིག གཙོར་སྣང་ཡོད་པ་ཙམ་དེ་དེ་སྒྲུབ་ཀྱི་བསྒྲུབ་
བྱ་ཡང་དག་མིན་པའི་ཕྱིར། དང་པོ་ཁས། དངོས་པོ་དེའི་ཁྱད་
པར་སྒྲའི་དངོས་པོ་དང་བུམ་པའི་དངོས་པོ་རྟགས་སུ་བཟུང་བ་མེད་
པར་དངོས་པོ་ཙམ་ནི་སྒྲ་མི་རྟག་པར་སྒྲུབ་པ་ལ་རྟགས་སུ་བཀོད་པ་ན།
དངོས་པོ་ཆོས་ཅན། ཁྱོད་ཀྱི་རྟགས་ཀྱིས་སྒྲ་མི་རྟག་པར་བསྒྲུབ་པར་
བྱ་བ་ཡི་རྗེས་སུ་འགྲོ་བའི་ཁྱབ་པ་ཉམས་པའི་སྐྱོན་མེད་དེ། མི་རྟག་
པ་དེ་རང་གྲུབ་ཙམ་ནས་ཁྱོད་ཀྱི་ཁྱབ་བྱེད་དུ་ངེས་པའི་ཆ་ནས་ཁྱོད་དེ་
སྒྲུབ་ཀྱི་ཚུལ་གསུམ་ཡིན་པའི་ཕྱིར། གཙོར་སྣང་དངོས་པོར་ཡོད་པ་
དེ་ཇི་ལྟར་ཡང་རྟགས་ཡང་དག་གི་བསྒྲུབ་བྱར་འགྱུར་བ་མི་འཐད་
པར་ཐལ། དེ་སྒྲུབ་ཀྱི་རྟགས་ཡང་དག་མེད་པའི་ཕྱིར། ཁོ་ན་རེ།
138 –



རྣམ་འགྲེལ་ལེའུ་དང་པོའི་ཊིཀྐ
མ་གྲུབ་སྟེ། དོན་བྱེད་ནུས་པ་དེ་སྒྲུབ་ཀྱི་རྟགས་ཡང་དག་ཡིན་ནོ་ཞེ་
ན། གཙོ་བོའི་སྒྲ་དོན་དངོས་པོར་སྒྲུབ་པ་ལ་དོན་བྱེད་ནུས་པ་་་
རྟགས་སུ་བཀོད་པའི་ཚེ་ན། དངོས་པོར་ཡོད་པའི་ཆོས་དོན་བྱེད་
ནུས་པ་ ཆོས་ ཅན། ཁྱོད་དེ་སྒྲུབ་ ཀྱི་ རྟགས་ ཡང་ དག་ ཏུ་ མེད་དེ།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་མ་གྲུབ་པའི་ཕྱིར། ཁོ་ན་
རེ། མ་གྲུབ་སྟེ། ཤེས་བྱ་དེ་སྒྲུབ་ཀྱི་རྟགས་ཡང་དག་ཡིན་ནོཞེ་ན།
དངོས་ པོར་ ཡོད་ མེད་ གཉིས་ ཀ་ ལ་ བརྟེན་ པའི་ ཤེས་ བྱ་ ཆོས་ ཅན།
ཁྱོད་ཀྱི་དེ་སྒྲུབ་ཀྱི་རྟགས་ཡང་དག་མིན་ཏེ། ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་ཁྱབ་པ་འཁྲུལ་པ་ཅན་ཡིན་པའི་ཕྱིར། ཁོ་ན་རེ། དོན་བྱེད་
མི་ནུས་པ་དེ་དེ་སྒྲུབ་ཀྱི་རྟགས་ཡང་དག་ཡིན་ནོ་ཞེ་ན། དངོས་པོར་
མེད་པའི་ཆོས་དོན་བྱེད་ནུས་སྟོང་ནི་ཆོས་ཅན། ཁྱོད་དེ་སྒྲུབ་ཀྱི་
རྟགས་ཡང་དག་མིན་ཏེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་
འགལ་བ་ཡིན་པའི་ཕྱིར། གསུམ་པ་ནི། རང་རེས། འཇིག་ལ་
འབྲས་དང་ཡོད་ཉིད་བཞིན་ཞེས་པར་བྱས་པ་སྒྲ་མི་རྟག་པར་སྒྲུབ་
པའི་རྟགས་ཡང་དག་ཡིན་བྱས་པ་ལ། དེ་ཡིན་ན་བྱས་པ་མི་རྟག་
པའི་ཁྱབ་བྱེད་ཡིན་པའི་ཆ་ནས་བྱས་པ་སྒྲའི་སྟེང་དུ་མི་རྟག་པ་གོ་བྱེད་
དང༌། མི་རྟག་པ་བྱས་པའི་ཁྱབ་བྱ་ཡིན་པའི་ཆ་ནས་དེ་སྒྲའི་སྟེང་དུ་
བྱས་པའི་རྟགས་ཀྱིས་གོ་བྱར་བཞག་པ་ཡིན་ནམ་ཞེ་ན། བྱས་པ་
ཆོས་ཅན། ཁྱོད་མི་རྟག་པའི་ཁྱབ་བྱེད་དུ་ངེས་པའི་ཆ་ནས་སྒྲའི་
སྟེར་དུ་མི་རྟག་པ་གོ་བྱེད་དུ་བཞག་པ་མིན་ཏེ། ཁྱོད་དེའི་ཁྱབ་བྱའི་
རང་བཞིན་དུ་གྲུབ་པའི་ཆ་ནས་སྒྲའི་སྟེང་དུ་མི་རྟག་པར་གོ་བྱེད་དུ་
བཞག་པ་ཡིན་པའི་ཕྱིར། མི་རྟག་པ་ཆོས་ཅན། ཁྱོད་བྱས་པའི་
ཁྱབ་བྱའི་རང་བཞིན་དུ་ངེས་པའི་ཆ་ནས་ཁྱོད་སྒྲའི་སྟེང་དུ་བྱས་པའི་
རྟགས་ཀྱིས་གོ་བྱར་བཞག་པ་མིན་ཏེ། ཁྱོད་བྱས་པ་དེ་ལ་ཁྱབ་བྱེད་
– 139 ཨཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དུ་ངེས་པའི་ཆ་ནས་ཁྱོད་སྒྲའི་སྟེང་དུ་བྱས་པའི་རྟགས་ཀྱིས་གོ་བྱར་
བཞག་པ་ཡིན་པའི་ཕྱིར། མི་རྟག་པ་བྱས་པའི་ཁྱད་བྱེད་ཡིན་པའི་
རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། བྱས་པ་མི་རྟོག་
པ་ལས་ཐ་དད། མི་རྟག་པ་འདི་ལྡོག་པ་ན་བྱས་པ་དེ་ལྡོག་པར་བྱེད་
པས་ཁྱབ་པའི་ཕྱིར། བྱས་པ་དེ་སྒྲུབ་ཀྱི་ཚུལ་གསུམ་ཡིན་ན། དེའི་
རྟགས་ཀྱིས་དེ་སྒྲུབ་ཀྱི་ཚུལ་གསུམ་བརྗོད་བྱར་བྱེད་པའི་སྒྲུབ་ངག་ཡང་
དག་དེ་ལ་དབྱེ་ན་དུ་ཡོད་ཅེ་ན། དེ་ལ་དབྱེ་ན་གཉིས་སུ་ཡོད་དེ།
དེ་ལ་དབྱེ་ན་དེའི་རྟགས་ཀྱིས་དེ་སྒྲུབ་ཀྱི་ཆོས་མཐུན་སྦྱོར་གྱི་སྒྲུབ་ངག་
ཡང་དག་དང༌། དེ་སྒྲུབ་ཀྱི་ཆོས་མི་མཐུན་སྦྱོར་གྱི་སྒྲུབ་ངག་ཡང་
དག་གཉིས་སུ་ཡོད་པའི་ཕྱིར། དཔེར་ན། གང་བྱས་ན་མི་རྟག་པ་
ཉིད་ཡིན་ པས་ ཁྱབ། དཔེར་ན་བུམ་ པ་ བཞིན། སྒྲ་ཡང་བྱས།
ཞེས་པ་དང༌། གང་མི་འཇིག་པ་ཡིན་ན་མ་བྱས་པས་ཁྱབ། དཔེར་
ན། འདུས་མ་བྱས་ཀྱི་ནམ་མཁའ་བཞིན། སྒྲ་ནི་བྱས་ཞེས་བརྗོད་
པ་བཞིན་ནོ། ། བཞི་བ་ལ་གསུམ། འབྲེལ་པ་སྒྲུབ་པའི་རྟགས་་་་་
དགོད། ཕྱོགས་ ཆོས་ སྒྲུབ། དོན་དོན་བསྡུ་བའོ། ། དང་ པོ་ ནི།
རང་རེས། དཔེར་ན་མི་རྟག་ཉིད་བྱས་པའམ་ཞེས་པའི་སྐབས་སུ་
བྱས་པ་ཡིན་ན་མི་རྟག་པ་ཡིན་པས་ཁྱབ་བྱས་པ་ལ་དེའི་རྒྱུ་མཚན་ཅི་
ཡིན་ཟེར་ན། ལྟོས་མེད་ཀྱི་རྟགས་ཀྱིས་བྱས་པ་ཡིན་ན་མི་རྟག་པ་
ཡིན་པས་ཁྱབ་པའི་རྒྱུ་མཚན་སྒྲུབ་པ་ལ་འདི་གསུངས། བྱས་པ་ཆོས་
ཅན། ཁྱོད་ཀྱི་འཇིག་པ་ནི་རང་གི་ངོ་བོ་ཉིད་ཀྱིས་རང་བཅས་སུ་
རྗེས་སུ་འབྲེལ་བ་ཉིད་ཡིན་ཏེ། ཁྱོད་འཇིག་པ་ཕྱིས་རྒྱུ་དོན་གཞན་
ལ་ལྟོས་མེད་ཀྱི་དངོས་པོ་ཡིན་པའི་ཕྱིར། གཉིས་པ་ནི། ཁོ་ན་རེ།
མ་གྲུབ་སྟེ། བྱས་པ་འཇིག་པ་ཕྱིས་རྒྱུ་དོན་གཞན་ལ་ལྟོས་སོ་ཞེ་ན།
བྱས་པའི་དངོས་པོ་རྣམས་ནི་ཆོས་ཅན། ཁྱོད་ངེས་པར་འཇིག་ངེས་
- 140 -



ནོ ་ལཱ སྤྱི ་པོ ས ་ པ༌：་པོ་ཊཱིཀྐ
v སཾ༔ ཙཀ ༣
སུ་འགྱུ བད་པ་མེད་་བད་མཐོང་་དཔང་ལ། ཁྱོད་འཇིབ་པ་ཕྱིས་གླུ་དོ་ ན་ ་
བགཞན་ལ་ལྟོས་པ་དང་བཅས་པ་ཡིན་པའི་ཕྱིར། ཁོ་ན་རེ། མ་ཁྱབ་
སྟེ། བྱས་པ་དེ་ལ་ལ ཇིག་རྒྱུ་མང་པོ་ཡོད་པས་འཇིག་རྒྱུ་འགའ་ཞིག་
དང་མ་ཕྲད་ཀྱང་། འཇིག་རྒྱུ་གཞན་དང་ཕྲད་པའི་སྒོ་ནས་འཇིག་
ངེས་ཡིན་པའི་ཕྱིར་ཟེར་ན་བྱས་པ་ལ་འཇིག་རྒྱུ་མང་པོ་ཡོད་ན་ཡང་
བྱས་ པ་ འགའ་ ཞིག་ ལ་ ནི་འཇིག་ པ་ མི་ སྲིད་ པར་ འགྱུར་ བར་ ཐལ།
འཇིག་རྒྱུ་དོན་གཞན་དང་མ་ཕྲད་པའི་བྱས་པ་སྲིད་པའི་ཕྱིར། ཁྱབ་
པ་ཁས། གསུམ་པ་ནི། འཇིག་རྒྱུ་དོན་གཞན་དང་མ་ཕྲད་པའི་
བྱས་པ་སྲིད་པ་དེས་ན། ཤིང་འཇིག་པ་ཕྱིས་རྒྱུ་དོན་གཞན་དང་
ལྡན་པར་སྨྲ་བ་རྣམས་ ཀྱིས་ ཤིང་གི་འཇུག་པའི་ རྒྱུ་ནི་མེ་ སོགས་པ་
ཐམས་ཅད་དག་རང་ཕྱོགས་ཀྱི་ཆོས་སུ་གྲུབ་པའི་གཞིར་ཤིང་འཇིག་
ངེས་སུ་སྒྲུབ་པའི་རྗེས་སུ་འགྲོ་ལྡོག་གི་ཁྱབ་པ་འཁྲུལ་པ་ཉིད་དུ་བཤད་
པ་ཡིན་ཏེ། ཤིང་ལས་ཕྱིས་བྱུང་བའི་མེ་ལ་སོགས་པ་ཡོད་ཙམ་གྱིས་
འབྲས་བུ་ཤིང་གི་འཇིག་པ་གནས་པའི་ངེས་པ་མེད་པའི་ཕྱིར། ཤིང་
ལས་ཕྱིས་བྱུང་བའི་མེ་དེ་ཆོས་ཅན། ཁྱོད་ཤིང་གི་འཇིག་པའི་རྒྱུ་མ་
ཡིན་ཏེ། ཁྱོད་ཀྱིས་ཤིང་གི་འཇིག་པ་ལ་ཕན་ནུས་པ་མེད་པའི་ཕྱིར།
ཡང་སྒྲས། ཤིང་གི་ཞིག་པ་ལ་ཤིང་གི་འཇིག་པར་འདོད་ན། དེ་
ཡང་ཤིང་ལས་ཕྱིས་བྱུང་བའི་མེ་སོགས་ཀྱིས་མ་བྱས་ཏེ། དེ་དངོས་
པོ་མ་ཡིན་པའི་ཕྱིར། མར་མེ་སྐད་ ཅིག་ ཐ་མ་འདི་ནི་ཆོས་ཅན།
ངོ་བོ་ཉིད་ཀྱིས་འཇིག་པར་འགྱུར་བ་ཡིན་ཏེ། དེ་ལྟར་དུ་མངོན་
སུམ་གྱིས་དམིགས་པའི་ཕྱིར། མར་མེ་སྐད་ཅིག་ཐ་མ་དེ་ལས་གཞན་
ཤིང་སོགས་ལའང་ཆོས་ཅན། ངོ་བོ་ཉིད་ཀྱི་འཇིག་པར་འགྱུར་བ་
ཡིན་ཏེ། མར་མེ་སྐད་ཅིག་ཐ་མ་གང་ལ་ངོ་བོ་ཉིད་ཀྱིས་འཇིག་པར་
འགྱུར་བ་ཞེས་བྱ་བའི་རྒྱུ་ཚང། ཁྱོད་ལ་ངོ་བོ་ཉིད་ཀྱིས་འཇིག་པར་
--ཡ- 141 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འགྱུར་བའི་རྒྱུ་མ་ཚང་བའི་ཁྱད་པར་མི་འཐད་པའི་ཕྱིར། གཉིས་པ་
དོན་བསྡུ་བ་ནི། བསྒྲུབ་བྱ་དངོས་པོ་སྟེ་སྒྲུབ་པའི་ཡུལ་ཅན་གྱིས་
རྗེས་སུ་དཔོག་པའི་རྟེན་གཏན་ཚིགས་གང་ཡིན་པ་དེ་ལ་འབྲས་རང་
གི་རྟགས་རྣམ་པ་གཉིས་སུ་ངེས་ཏེ། དེ་ལ་འབྲས་བུ་དུ་བ་དང༌།
ཁྱབ་བྱའི་ངོ་བོ་བྱས་པ་དེ་དག་ལས། དུ་བ་དུ་ལྡན་ལ་ལ་མེ་ཡོད་པར་
སྒྲུབ་པའི་རང་གི་བསྒྲུབ་བྱའི་ཆོས་སུ་གཟུང་བྱ་མེ་ལ་དེ་བྱུང་དུ་འབྲེལ།
བྱས་པ་སྒྲ་མི་རྟག་པར་སྒྲུབ་པའི་རང་གི་བསྒྲུབ་བྱའི་ཆོས་སུ་གཟུང་བྱ་
མི་རྟག་པ་ལ་བདག་གཅིག་ཏུ་འབྲེལ་བར་ངེས་པའི་ཕྱིར་ཏེ། དེ་
ལྟར་དུ་བསྒྲུབ་སྔར་བསྒྲུབས་ཟིན་པ་དེས་ ནའི་ཕྱིར། གཉིས་པ་་་
དགག་རྟགས་ཀྱི་འབྲེལ་པ་ངེས་བྱེད་ཀྱི་ཚད་མ་རྒྱས་པར་བཤད་པ་ལ་
གཉིས། དངོས་དང༌། རྩོད་ པ་ སྤང་པའོ། ། དང་པོ་ལ་གཉིས།
མི་སྣང་བ་མ་དམིགས་པ་དང༌། སྣང་རུང་མ་དམིགས་པའི་འབྲེལ་
པ་ངེས་བྱེད་དོ། །དང་པོ་ལ་གཉིས། བྱེད་པ་འཇུག་པའི་ཡུལ་ངོས་
གཟུང་བ་དང༌། དེ་སྒྲུབ་པའོ། ། དང་པོ་ནི། འདིའི་འབྲེལ་ནི་
འདི་ཡིན་ཏེ། ཁོ་ན་རེ། སྒྲུབ་རྟགས་ཀྱི་རྟགས་ཆོས་ཀྱི་འབྲེལ་པ་
ངེས་བྱེད་ཀྱི་ཚད་མ་སྔར་བཤད་པ་ལྟར་ཡིན་མོད། དགག་རྟགས་ཀྱི་
རྟགས་ཆོས་ཀྱི་འབྲེལ་པ་ངེས་བྱེད་ཀྱི་ཚད་མ་ཇི་ལྟ་བུ་ཞེ་ན། དེ་ལ་མི་
སྣང་པ་མ་དམིགས་པའི་རྟགས་ཡང་དག་གི་རྟགས་ཆོས་ཀྱི་འབྲེལ་པ་
ངེས་བྱེད་ཀྱི་ཚད་མ་བཤད་པ་དང་། སྣང་རུང་མ་དམིགས་པའི་
རྟགས་ཡང་དག་གི་རྟགས་ཆོས་ཀྱི་འབྲེལ་ པ་ངེས་བྱེད་ཀྱི་ཚད་མ་་་
བཤད་པ་གཉིས་ཡོད་པའི་དང་པོ་སྟོན་པ་ལ། འཇུག་པ་བློ་སྔོན་
ཅན་ཉིད་ཕྱིར། །ཞེས་པ་ནས། རྟགས་ཀྱི་ཕུལ་བྱུང་ཡོད་པ་ཅན། །
ཞེས་པ་ལ་ཐུག་གི་བར་གསུངས། གཉིས་པ་སྟོན་པ་ལ། རྟགས་ཀྱི་
ཕུལ་བྱུང་ཞེས་པ་ནས་ཐོག་མེད་བག་ཆགས་ཞེས་པ་ལ་ཐུག་གི་བར་
ལ 142 -



རྣམ་༩༢ གེ ན པ དེ ནུ ་ ཡ ་པོའི་པཱིཀྐ
་་་་་་་་
གསུངས། དེ་ཡང་མི་སྣང་བ་མ་ང་ མིགས་པའི་རྟགས་ཡང་ད པ་
།་ གི་
རྟགས་ཆོས་ཀྱི་འབྲེལ་བ་ངེས་བྱེད་ཀྱི ་ ཚ ད་ མ་པ་ སྒྲུབ་ པའི་རྟགས་འགོད་
པར་བྱེད་པ་ལ་དེ་ཡི་ངོ་བོ་ཞེས་སོགས་རྐང་པ་གསུམ་པ། སུངས། དེ་
ཡི་ངོ་བོ་ཞེས་པའི་སྐབས་ཀྱི་རྗེས་ཁྱུང་སྒྲུབ་པ་ལ། འཇུག་པ་ཞེས་པས་
རྐང་པ་གཅིག་གིས་གསུངས། མི་དམིགས་པ་ནི་ཚད་མར་བཤད། །
ཅེས་པ་ལ་ མི་འཐད་པའི་རྩོད་པ་སྤང་བ་ལ། བསྟན་བཅོས་ཞེས་
སོགས་ཤོ་ལོ་ཀ་གཅིག་གསུངས། བསྟན་བཅོས་ཞེས་ སོགས་ཀྱི་་་་
རིགས་པ་མཇུག་བསྡུ་བ་ལ། ཡོད་མེད་ཅེས་སོགས་རྐང་པ་གཉིས་
གསུངས། ཤ་ཟ་བསྐལ་དོན་དུ་སོང་བའི་གང་ཟག་གིས་མདུན་གྱི་
གཞི་འདིར་ཤ་ཟ་ཚད་མས་མ་དམིགས་པ་ནི་ཆོས་ཅན། ཁྱོད་མདུན་
གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་
ཡོད་ངེས་ཀྱི་བཅད་ཤེས་མི་འཇུག་པར་སྒྲུབ་པའི་ཚད་མར་ཏེ་རྟགས་
ཡང་དག་ཏུ་བཤད་པའི་རྒྱུ་མཚན་ཡོད་དེ། ཁྱོད་དེ་སྒྲུབ་ཀྱི་ཕྱོགས་
ཆོས་གང་ཞིག ། ཤ་ཟ་དེ་ཡི་ངོ་བོ་ཚད་མས་མི་དམིགས་ན། ཤ་
ཟ་ཡོད་ངེས་ཀྱི་བཅད་ཤེས་འཇུག་པར་མི་བྱེད་པས་དེ་སྒྲུབ་ཀྱི་རྗེས་
ཁྱབ་ཡིན་པའི་ཕྱིར། ཤ་ཟ་ཚད་མས་མ་དམིགས་ན་ཤ་ཟ་ཡོད་ངེས་
ཀྱི་བཅད་ཤེས་འཇུག་པར་མི་བྱེད་དེ་ཤ་ཟ་ཡོད་ངེས་ཀྱི་བཅད་ཤེས་
འཇུག་པ་ནི་ཤ་ཟ་དམིགས་པའི་བློ་སྔ་མ་སྔོན་དུ་འགྲོ་བ་ཅན་ཉིད་ཡིན་
པའི་ཕྱིར། གཉིས་པ་ནི། ཁོ་ན་རེ། ཤ་ཟ་བསྐལ་དོན་དུ་སོང་
བའི་གང་ཟག་གིས་མདུན་གྱི་གཞི་འདིར་ཤ་ཟ་ཚད་མས་མ་དམིགས་
པ་དེ་མདུན་གྱི་གཞི་འདིར་ཤ་ཟ་མེད་ངེས་སུ་སྒྲུབ་པའི་རྟགས་ཡང་
དག་ཏུ་འགྱུར་རོ་ཞེ་ན། ཤ་ཟ་བསྐལ་དོན་དུ་སོང་བའི་གང་ཟག་
གིས་མདུན་གྱི་གཞི་འདིར་ ཤ་ཟ་དེ་ལུང་གི་ཚད་མ་སོགས་ཚད་མ་་
གསུམ་པོ་དེ་རྣམས་ཀྱིས་ནི་མ་དམིགས་པའི་ཕྱིར་ན། མདུན་གྱི་གཞི་
- 143 -



개의 의 소
Dir
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འདིར་ ཤ་ཟ་ཇི་ལྟར་ཡང་མེད་ངེས་སུ་སྒྲུབ་མི་ནུས་པར་ཐལ། ཤ་ཟ་
བསྐལ་དོན་དུ་སོང་བའི་གང་ཟག་གིས་མདུན་གྱི་གཞི་འདིར་ཤ་ཟ་དེ་
ལུང་གི་ཚད་མས་མ་དམིགས་པའི་རྟགས་ཀྱིས་ཀྱང་། མདུན་གྱི་གཞི་
འདིར་ ཤ་ཟ་མེད་ངེས་སུ་སྒྲུབ་མི་ནུས། གང་ཟག་དེས་མདུན་གྱི་
གཞི་འདིར་ཤ་ཟ་དཔང་པོའི་མངོན་སུམ་གྱི་ཚད་མས་དམིགས་པའི་
རྟགས་ཀྱིས་ཀྱང་དེ་སྒྲུབ་མི་ནུས། མདུན་གྱི་གཞི་འདིར་ ཤ་ཟ་དེ་
གང་ཟག་དེའི་རྒྱུད་ཀྱི་རྗེས་དཔག་གིས་མ་དམིགས་པའི་རྟགས་ཀྱིས་
ཀྱང་དེ་སྒྲུབ་མི་ནུས་པའི་ཕྱིར། དང་པོ་གྲུབ་སྟེ། ཤ་ཟ་བསྐལ་དོན་
དུ་སོང་བའི་གང་ཟག་གི་ངོར་མདུན་གྱི་གཞི་འདིར་ ཤ་ཟ་དེ་བསྟན་
བཅོས་རྣམ་དག་གི་སྐབས་དང་རྗོད་བྱེད་ཀྱི་འབྲེལ་པ་མེད་པའི་ཕྱིར་
དང༌། རྟགས་གཉིས་པ་གྲུབ་སྟེ། ཤ་ཟའི་དོན་རྣམས་མདུན་གྱི་
གཞི་འདིར་ ཤ་ཟ་བསྐལ་དོན་དུ་སོང་བའི་གང་ཟག་གི་དབང་པོའི་
མངོན་སུམ་གྱི་ཡུལ་ལས་འདས་པ་ཡིན་པའི་ཕྱིར། གསུམ་པ་གྲུབ་སྟེ།
ཤ་ཟ་བསྐལ་དོན་དུ་སོང་བའི་གང་ཟག་གི་ངོར་མདུན་གྱི་གཞི་འདིར་
ཤ་ཟ་མེད་ངེས་སུ་སྒྲུབ་པའི་རྟགས་ཡང་དག་མེད་པ་ཅན་ཡིན་པའི་
ཕྱིར། ཤ་ཟ་བསྐལ་དོན་དུ་སོང་བའི་གང་ཟག་གིས་མདུན་གྱི་གཞི་
འདིར་ ཤ་ཟ་ཚད་མས་མ་དམིགས་པ་དེ་མདུན་གྱི་གཞི་འདིར་ ཤ་ཟ་
མེད་ངེས་སུ་སྒྲུབ་པའི་ཚད་མ་སྟེ་རྟགས་ཡང་དག་ཉིད་དུ་མི་འགྱུར་
བར་ཐལ། དེ་མདུན་གྱི་གཞི་འདིར་ ཤ་ཟ་ཡོད་མེད་གང་དུ་ཡང་
ངེས་པའི་འབྲས་བུ་ཅན་གྱི་རྟགས་ཡང་དག་མིན་པའི་ཕྱིར། གཉིས་
པ་ནི། མི་སྣང་བ་མ་དམིགས་པའི་རྟགས་ཡང་དག་གི་རྟགས་ཆོས་
ཀྱི་འབྲེལ་པ་ངེས་བྱེད་ཀྱི་ཚད་མ་ བཤད་མ་ཐག་པ་ལྟར་ཡིན་མོད།
སྣང་རུང་མ་དམིགས་པའི་རྟགས་ཡང་དག་གི་རྟགས་ཆོས་ཀྱི་འབྲེལ་པ་
ངེས་བྱེད་ཀྱི་ཚད་མ་དེ་གང་ཞེ་ན། སྣང་རུང་མ་དམིགས་པའི་་་
- 144 -
ir



རྣམ་འགྲེལ་ལེའུ་དང་པོའི་ཊིཀྐ
རྟགས་ཡང་དག་གིས་རང་གིས་བསྒྲུབ་བྱ་སྒྲུབ་པའི་ཚུལ་སྟོན་པ་ལ།
རྟགས་ཀྱི་ཕུལ་བྱུང་ཞེས་པ་རྐང་པ་གཉིས་གསུངས། སྣང་རུང་མ་
དམིགས་པའི་རྟགས་ཡང་དག་དང་། མི་སྣང་བ་མ་དམིགས་པའི་
རྟགས་ཡང་དག་གཉིས་ཀྱིས་རང་གི་བསྒྲུབ་བྱ་སྒྲུབ་པའི་ཚུལ་ལ་རྩོད་
པ་སྤོང་བ་ལ། རང་བཞིན་ཞེས་པ་རྐང་པ་གཉིས་གསུངས། སྣང་
རུང་མ་དམིགས་པའི་རྟགས་ཡང་དག་གིས་རང་གི་བསྒྲུབ་བྱ་སྒྲུབ་པའི་
ཚུལ་དེ་ལ་ཡང་། འབྲེལ་ཟླ་མ་དམིགས་པའི་སྣང་རུང་མ་དམིགས་
པའི་ རྟགས་ ཡང་ དག་ གིས་ རང་གི་བསྒྲུབ་བྱ་ སྒྲུབ་ པའི་ཚུལ་ དང༌།
སྣང་རུང་མ་དམིགས་པའི་འགལ་དམིགས་ཀྱི་རྟགས་ཡང་དག་གིས་
རང་གི་བསྒྲུབ་བྱ་སྒྲུབ་པའི་ཚུལ་གཉིས་ཡོད་པའི་དང་པོ་སྟོན་པ་ལ།
རྒྱུ་མི་ཤེས་ན་ཞེས་པ་ནས། འགལ་བའི་དངོས་པོ་ཞེས་པ་ལ་ཐུག་གི་
བར་གསུངས། གཉིས་པ་སྟོན་པ་ལ། འགལ་བའི་ཞེས་པ་རྐང་བ་
བཞི་གསུངས། དེའི་ནང་ནས་ཀྱང་རྒྱུ་མ་དམིགས་པའི་རྟགས་ཡང་
དག་གིས་རང་གི་བསྒྲུབ་བྱ་སྒྲུབ་པའི་ཚུལ་དེ་སྟོན་པ་ལ། རྒྱུ་མི་ཤེས་
ན། ཞེས་པ་རྐང་པ་གཉིས་གསུངས། ཁྱབ་བྱེད་མ་དམིགས་པའི་
སྣང་རུང་མ་དམིགས་པའི་རྟགས་ཡང་དག་གིས་རང་གི་བསྒྲུབ་བྱ་སྒྲུབ་
པའི་ ཚུལ་ དེ་ སྟོན་ པ་ ལ་ དོན་ གྱི་ ཞེས་ པ་ རྐང༌ པ་ གཉིས་ གསུངས།
སྔར་གྱི་དེ་གཉིས་ཀྱི་ཕྱོགས་ཆོས་སྒྲུབ་པ་ལ་གལ་ཏེ་ཞེས་པ་རྐང་པ་
གཉིས་གསུངས། རང་བཞིན་མ་དམིགས་པའི་རྟགས་ཡང་དག་་་
གིས་རང་གི་བསྒྲུབ་བྱ་སྒྲུབ་པའི་ཚུལ་དང༌། རང་བཞིན་མ་དམིགས་
པའི་རྟགས་འཇུག་པའི་དུས་གཉིས་བསྡུས་ཏེ་སྟོན་པ་ལ། སྣང་རུང་
ཞེས་སོགས་ཤོ་ལོ་ཀ་གཅིག་གསུངས། རྟགས་ཀྱི་ཞེས་སོགས་ཀྱིས་
སྣང་རུང་མ་དམིགས་པའི་རྟགས་ཡང་དག་གིས་རང་གི་བསྒྲུབ་བྱ་སྒྲུབ་
ཚུལ་སྟོན་ཚུལ་ནི། རང་རེས། བསྟན་བཅོས་སྐབས་ དང་ཞེས་
– 145 ཡཔས་ཁ་



ས་
2
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སོགས་སུ་ཤ་ཟ་བསྐལ་དོན་དུ་སོང་བའི་གང་ཟག་གིས་མདུན་གྱི་གཞི་
འདིར་དང་ཚད་མས་མ་དམིགས་པའི་རྟགས་ཀྱིས། མདུན་གྱི་གཞི་
འདིར་ཤ་ཟ་མེད་ངེས་སུ་སྒྲུབ་མི་ནུས་པར་བསྟན་པ་ལ་ཁོ་ན་རེ། དེ་
ལྟར་ཡིན་ན་རང་གི་ཤེས་འདོད་ཆོས་ཅན་གྱི་སྟེང་དུ་རང་གི་དགག་
བྱའི་ཆོས་མེད་ངེས་སུ་སྒྲུབ་ནུས་པའི་མ་དམིགས་པའི་རྟགས་ཡང་དག་
མེད་པར་འགྱུར་རོ་ཞེ་ན། དེའི་སྐྱོན་མེད་དེ། རྟགས་ཀྱི་ཕུལ་བྱུང་
ཡོད་ན་སྣང་རུང་ལ་ལྟོས་པ་ཅན་གྱི་བུམ་པ་ཚད་མས་མ་དམིགས་པ་དེ་
དེ་ཚད་མས་མ་དམིགས་པའི་ས་ཕྱོགས་ལ་ལ་དག་ཏུ་དེ་མེད་པར་སྒྲུབ་
པའི་ཚད་མ་སྟེ་རྟགས་ཡང་དག་ཏུ་འགྱུར་བའི་ཕྱིར། ཁོ་ན་རེ་སྣང་
རུང་མ་དམིགས་པའི་རྟགས་ཡང་དག་གིས་རང་གིས་ཤེས་འདོད་ཆོས་
ཅན་གྱི་སྟེང་དུ་རང་གི་དགག་བྱའི་ཆོས་མེད་ངེས་ སུ་ སྒྲུབ་ནུས་ན།
རང་གི་ཤེས་འདོད་ཆོས་ཅན་གྱི་སྟེང་དུ་རང་གི་དགག་བྱའི་ཆོས་མེད་
ངེས་སུ་སྒྲུབ་མི་ནུས་པའི་མ་དམིགས་པའི་རྟགས་ཡང་དག་ཡོད་པར་
བཤད་པ་འགལ་ལོ་ཞེ་ན། མི་འགལ་ཏེ། རང་གི་ཤེས་འདོད་ཆོས་
ཅན་གྱི་སྟེང་དུ་རང་གི་དགག་བྱའི་ཆོས་མེད་ངེས་སུ་སྒྲུབ་མི་ནུས་པའི་
མ་དམིགས་པའི་རྟགས་ཡང་དག་གི་རིགས་པ་འདི་ནི་རང་གི་རང་
བཞིན་ཡོད་ཀྱང་གང་ཟག་ཞིག་ཅིས་ཤེས་བྱེད་གང་གིས་ཀྱང་མི་ཤེས་
པའི་མི་སྣང་བ་མ་དམིགས་པའི་རྟགས་ཡང་དག་གི་དབང་དུ་བྱས་པ་
ལ་སྟེ། དེའི་དབང་དུ་བྱས་ནས་བརྗོད་པ་ཡིན་པའི་ཕྱིར། རྒྱུ་མེ་མི་
ཤེས་ ཤིང་མེ་མེད་པ་ཆོས་ཅན། མེ་ཚད་མས་མ་དམིགས་པའི་ས་
ཕྱོགས་སུ་འབྲས་བུ་དུ་བ་ནི་མེད་པ་ཉིད་དུ་སྒྲུབ་པར་བྱེད་པའི་རྒྱུ་མ་
དམིགས་པའི་རྟགས་ཡང་དག་ཡིན་ཏེ། དེ་སྒྲུབ་ཀྱི་དགག་བྱའི་ཆོས་
ཀྱི་རྒྱུ་བཀག་པ་རྟགས་སུ་སྦྱར་བའི་དེ་སྒྲུབ་ཀྱི་དགག་བའི་ཚུལ་གསུམ་
ཡིན་པའི་ཕྱིར། ཤིང་ཚད་མས་མ་དམིགས་པའི་ས་ཕྱོགས་སུ་ཁྱབ་
- 146 ཨ་ཁབ་



རྣམ་འགྲེལ་ལེའུ་དང་པོའི་ཊིཀྐ
བྱའི་དོན་གྱི་རང་བཞིན་ཤ་པ་མེད་པ་རྟགས་ཅན་ཏེ་བསྒྲུབ་བྱར་བྱས་
པ་ལ་ཁྱབ་བྱེད་ཀྱི་རང་བཞིན་ཤིང་ཚད་མས་མ་དམིགས་པ་ཡང་ཆོས་
ཅན། དེ་སྒྲུབ་ཀྱི་ཁྱབ་བྱེད་མ་དམིགས་པའི་རྟགས་ཡང་དག་ཡིན་ཏེ།
དེ་སྒྲུབ་ཀྱི་ཁྱབ་བྱེད་མ་དམིགས་པའི་ཚུལ་གསུམ་ཡིན་པའི་ཕྱིར། ཁོ་
ན་རེ། སྔ་མ་གཉིས་ཀྱི་ཕྱོགས་ཆོས་མ་གྲུབ་བོ་ཞེ་ན། དེ་གཉིས་
གྲུབ་སྟེ། གལ་ཏེ་རྒོལ་པ་དབང་རྣོན་གྱིས་མངོན་སུམ་དང་། རྒོལ་
པ་དབང་རྟུལ་འགའ་ཞིག་གིས་དེ་གཉིས་ཚད་མས་མ་དམིགས་པའི་
སྣང་རུང་མ་དམིགས་པའི་གཏན་ཚིགས་འགའ་ཞིག་གི་རྟགས་ལས་དེ་
གཉིས་ཚད་མས་མ་དམིགས་པའི་ས་ཕྱོགས་སུ་དེ་གཉིས་མེད་པར་ནི་
རྟོགས་པར་འགྱུར་བ་ཡིན་པའི་ཕྱིར། སྣང་རུང་བུམ་པའི་དངོས་པོ་
ཚད་མས་མ་དམིགས་པའི་རྟགས་ལས། དེ་ཚད་མས་མ་དམིགས་
པའི་ས་ཕྱོགས་སུ་བུམ་པའི་དངོས་པོ་མེད་པར་རྟོགས་པར་འགྱུར་བའི་
དུས་ཡོད་དེ། སྣང་རུང་བུམ་པ་ཡོད་ན་མཐོང་བ་མེད་པའི་རྒྱུ་སྒྲུབ་
བྱེད་ཚིག་པ་སོགས་མི་སྲིད་པར་ནི་གྱུར་བ་དེའི་ཚེ་ན་དེ་ཚད་མས་མ་
དམིགས་པའི་ས་ཕྱོགས་སུ་དེ་མེད་པར་རྟོགས་པར་འགྱུར་བ་ཡིན་པའི་
ཕྱིར། གྲང་རེག་དེ་དང་འགལ་ བ་ མེ་ སྟོབས་ཆེན་ པས་ ཁྱབ་ པར་
དམིགས་པ་ནི། དེས་ཁྱབ་པར་ནོན་པའི་གཞིར་གྲང་རེག་ སྟོབས་
ཆེན་རྒྱུན་ཆགས་པ་མེད་པ་ཉིད་དུ་ངེས་པར་གོ་བར་བྱེད་པའི་རྟགས་
ཡང་དག་ཏུ་འགྱུར་བ་ཡིན་ཏེ། གྲང་རེག་དེ་དང་འགལ་བའི་དངོས་
པོ་ཚ་རེག་སྟོབས་ཆེན་པ་ཉེ་བར་ཡོད་ན་ཡང་གྲང་རེག་སྟོབས་ཆེན་
རྒྱུན་ཆགས་ པ་ དེ་ ཡོད་ པ་ ལ་ གནོད་ པར་བྱེད་ པ་ མཐོང་ པའི་ ཕྱིར།
གཉིས་པ་ལ་གཉིས། དགག་རྟགས་ཀྱི་གྲངས་ངེས་རྩོད་པ་སྤང་བ་
དང་། མི་སྣང་བ་མ་དམིགས་པའི་རྟགས་ལ་བྱེ་བྲག་ཏུ་རྩོད་པ་སྤང་
བའོ། ། དང་པོ་ལ་གསུམ། གཙོ་བོ་ཞེས་པའི་སྒྲའི་དོན་ངོས་གཟུང༌།
ཁ 147



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེ་དགག་མི་ནུས་བསྟན། དེ་ལ་ལུང་འགལ་སྤང་པའོ། །དང་པོ་ལ་
གཉིས། རྟོག་པས་བཏགས་པ་ཙམ་དུ་བསྟན་པ་དང༌། དེ་རང་
མཚན་དུ་གྲུབ་པ་བཀག་ནས་མཇུག་བསྡུ་བའོ། །དང་པོ་ནི། རང་
རེས། འཇུག་པ་བློ་སྔོན་ཅན་ཉིད་ཕྱིར། །ཞེས་པ་དང་། རྟོགས་
ཀྱི་ཕུལ་བྱུང་ཞེས་སོགས་སུ། མ་དམིགས་པའི་རྟགས་ཡང་དག་གིས་
རང་གི་བསྒྲུབ་བྱ་སྒྲུབ་པའི་ཚུལ་དེ་ལ། མི་སྣང་བ་མ་དམིགས་པའི་
རྟགས་ཡང་དག་གིས་དེ་སྒྲུབ་པའི་ཚུལ་དང༌། སྣང་རུང་མ་དམིགས་
པའི་རྟགས་ཡང་དག་གིས་དེ་སྒྲུབ་ པའི་ཚུལ་གཉིས་ཡོད་པར་ཁས་
བླངས་པ་ལ་ཁོ་ན་རེ། དེ་ལྟར་སྟོན་པའི་རྒྱུ་མཚན་ཅི་ཡིན་ཞེ་ན།
དེའི་རྒྱུ་མཚན་ཡོད་དེ། མ་དམིགས་པའི་རྟགས་ཡང་དག་དེ་ལ་མི་
སྣང་བ་མ་དམིགས་པའི་རྟགས་ཡང་དག་དང༌། སྣང་རུང་མ་་་་
དམིགས་པའི་རྟགས་ཡང་དག་གཉིས་སུ་གྲངས་ངེས་པའི་རྒྱུ་མཚན་
གྱིས་དེ་ལྟར་བསྟན་པའི་ཕྱིར། བྱས་པ་ལ་ཁོ་ན་རེ། མ་དམིགས་པ་
དེ་གཙོ་བོ་ཡོད་པ་མ་ཡིན་པར་སྒྲུབ་པའི་རྟགས་ཡང་དག་མ་ཡིན་པར་
ཐལ། དེ་དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་
ཀྱང་མ་ཡིན། དེ་དེ་སྒྲུབ་ཀྱི་སྣང་རུང་མ་དམིགས་པའི་རྟགས་ཡང་
དག་ཀྱང་མ་ཡིན་པའི་ཕྱིར། ཁྱབ་པ་ཁས། དང་པོ་མ་གྲུབ་ན།
དེས་གཙོ་བོ་ཡོད་ངེས་འགོག་ནུས་ཀྱི། མེད་ངེས་སུ་སྒྲུབ་མི་ནུས་
པར་འགྱུར་ལ། དེ་ལྟ་ན། ཁྱེད་རང་གི་སློབ་དཔོན་ཕྱོགས་གླང་
གིས། གཙོ་བོ་ནི་ཡོད་པ་མིན་ཏེ། ཞེས་དམ་བཅས་པའི་ཚིག་དང༌
འགལ་ལོ། ། རྩ་རྟགས་གཉིས་པ་མ་གྲུབ་ན། དེས་གཙོ་བོ་མེད་ངེས་
སུ་སྒྲུབ་ནུས་པར་འགྱུར་ལ། དེ་ལྟར་ན་གཙོ་བོ་ཞེས་པའི་སྒྲའི་་་
བརྗོད་བྱ་མེད་པར་འགྱུར་རོ། ། རྩ་བར་འདོད་ན། ཁྱེད་རང་གི་
སློབ་དཔོན་ཕྱོགས་གླང་གིས། གཙོ་བོ་ནི་ཡོད་པ་མིན་ཏེ། མ་
-- 148 -



་རྣམ་འགྲེལ་ལེའུ་དང་པོའི་ཊཱིཀྐ
དམིགས་པའི་ཕྱིར་ཞེས་པའི་ལུང་དང་འགལ་ལོ་ཞེ་ན། དེ་མི་འགུལ་
ཞིང་། གཙོ་བོ་ཞེས་པའི་སྒྲ་བརྗོད་བྱ་ཡོད་པར་སྟོན་པ་ལ། ཐོག་
མེད་ཅེས་སོགས་རྐང་པ་བཞི་གསུངས། སློབ་དཔོན་གྱིས། གཙོ་
བོ་ནི་ཡོད་པ་མིན་ཏེ། མ་དམིགས་པའི་ཕྱིར་ཞེས་པའི་ལུང་དེས་
རྣམ་འགྱུར་གྱི་དངོས་པོའི་ཉེར་ལེན་དུ་ཚད་མས་མ་དམིགས་པ་དེ།
གཙོ་བོའི་སྒྲ་དོན་རྣམ་འགྱུར་གྱི་དངོས་པོའི་ཉེར་ལེན་དུ་མེད་པར་
སྒྲུབ་པའི་རྟགས་ཡང་དག་ཏུ་བསྟན་པ་ཡིན་གྱི། མ་དམིགས་པ་གཙོ་
བོ་ཡོད་པ་མ་ཡིན་པར་སྒྲུབ་པའི་རྟགས་ཡང་དག་ཏུ་བསྟན་པ་མིན་
ཞེས་བསྟན་བཤད་སྦྱར་ཏེ་སྟོན་པ་ལ། དེ་དངོས་ཞེས་སོགས་རྐང་པ་
ཕྱེད་དང་གསུམ་གསུངས། གཙོ་བོའི་སྒྲ་དོན་ཡོད་པའི་རྒྱུ་མཚན་
སྟོན་པ་ལ། དེ་ཉིད་ནི་ཞེས་ པ་རྐང་བ་ཕྱེད་དང་གཉིས་གསུངས།
ཁོ་ན་རེ། དོན་དམ་ཞེས་ཟེར་བ་བྱས་ནས། གཙོ་བོའི་སྒྲ་དོན་ཡོད་
ན་གཙོ་བོ་རང་མཚན་པ་ཡོད་དགོས་ཏེ། རྗོད་བྱེད་ཀྱི་སྒྲ་རྣམས་
རང་ཡུལ་ལ་དོན་དམ་པར་འཇུག་པའི་ཕྱིར་ཞེ་ན། དེ་འགོག་པ་ལ།
དོན་དམ་གཅིག་ཏུ་ཞེས་སོགས་རྐང་པ་བརྒྱད་གསུངས། ཀུན་ལས་
བཏུས་ཀྱི་འགྲེལ་བྱེད་ཁ་ཅིག་ན་རེ། གཙོ་བོའི་སྒྲ་དོན་མེད་དོ་ཞེ་ན།
དེ་ འགོག་པ་ལ། སྒྲ་དོན་ཞེས་ སོགས་ ཤོ་ལོ་ ཀ་ གཅིག་ གསུངས།
གཞན་སྡེ་ཁ་ཅིག་གིས། གཙོ་བོའི་སྒྲ་དོན་དང་གཙོ་བོ་རང་མཚན་
པ་གཉིས་གཅིག་ཏུ་ཁས་བླངས་བྱུང་བས་དེ་འགོག་པ་ལ། སྒྲ་དོན་
བསྙོན་པ་མེད་རྣམས་ཀྱིས། ། ཞེས་ སོགས་ ཤོ་ལོ་ཀ་གཉིས་གསུངས།
ཡང་རང་སྡེ་ཁ་ཅིག་གིས། སློབ་དཔོན་གྱིས། བཏགས་པའི་ཆོས་
མ་དམིགས་པ་ཞེས་པའི་ལུང་དེས་གཙོ་བོའི་སྒྲ་དོན་མེད་པར་བསྟན་
པ་ཡིན་ནོ་ཞེ་ན། དེས་དེ་བསྟན་པ་མིན་གྱི། དེས་གཙོ་བོའི་སྒྲ་
དོན་རྟོག་པས་སྒྲོ་བཏགས་སུ་བསྟན་པ་ཡིན་ནོ། །ཞེས་བསྟན་བཤད་
- 149 ཁཁ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྦྱར་ནས་ སྟོན་པ་ལ། རྟོག་པའི་ཤེས་པའི་ ཞེས་ སོགས་ཤོ་ལོ་ཀ་་་
གཅིག་ གསུངས། ཆོས་ ཅན། གཙོ་བོ་རང་ མཚན་ པ་ མེད་ ན།
གཙོ་བོ་ཞེས་པའི་སྒྲའི་བརྗོད་བྱ་མེད་མི་དགོས་ཏེ། ཐོག་མ་མེད་
པའི་བག་ཆགས་ལས་བྱུང་བའི་གཙོ་བོ་འཛིན་པའི་རྣམ་པར་རྟོག་པས་
ཡོངས་སུ་བསྒྲུབས་པའི། གཙོ་བོའི་སྒྲ་དོན་དེ་གཙོ་བོ་ཞེས་པའི་སྒྲའི་
བརྗོད་བྱ་ཡིན་པའི་ཕྱིར། འོ་ན་སྒྲ་དོན་དེ་ལ་དུ་ཡོད་ཅེ་ན། སྒྲ་
དོན་གྱི་ཆོས་ནི་ཆོས་ཅན། ཁྱོད་ལ་རྣམ་པ་གསུམ་དུ་ཡོད་དེ། ཁྱོད་
ལ་དངོས་པོར་ཡོད་པ་ལ་བརྟེན་པའི་སྒྲ་དོན། དངོས་པོར་མེད་པ་
ལ་བརྟེན་པའི་སྒྲ་དོན། དངོས་པོར་ཡོད་མེད་གཉིས་ཀ་ལ་བརྟེན་
པའི་སྒྲ་དོན་རྣམས་སུ་ཡོད་པའི་ཕྱིར། སློབ་དཔོན་གྱིས། གཙོ་བོ་
ནི་ཡོད་པ་མིན་ཏེ། མ་དམིགས་པའི་ཕྱིར། ཞེས་པའི་ལུང་དེ་ཆོས་
ཅན། མ་དམིགས་པ་གཙོ་བོ་ཡོད་པ་མ་ཡིན་པར་སྒྲུབ་པའི་རྟགས་
ཡང་དག་མིན་ན། ཁྱོད་དང་འགལ་བའི་སྐྱོན་མེད་དེ། ཁྱོད་ཀྱིས་
མ་དམིགས་པ་གཙོ་བོ་ཡོད་པ་མ་ཡིན་པར་སྒྲུབ་པའི་རྟགས་ཡང་དག་
ཏུ་མ་བསྟན་པར་གཙོར་སྣང་དེ་རྣམ་འགྱུར་གྱི་དངོས་པོའི་ཉེར་ལེན་
དུ་ མེད་ པ་ ཅན་ དུ་ སྒྲུབ་ པ་ ལ་ དེར་ ཚད་ མས་ མི་ དམིགས་ པ་ ནི།
གཙོར་སྣང་རྣམ་འགྱུར་གྱི་དངོས་པོའི་ཉེར་ལེན་དུ་མེད་པ་དེ་ལྟར་
སྒྲུབ་པའི་གཏན་ཚིགས་ཡང་དག་ཏུ་བསྟན་པ་ཡིན་པའི་ཕྱིར། ཁོ་ན་
རེ། གཙོ་བོར་རང་མཚན་པ་མེད་པ་བཞིན་དུ་གཙོར་སྣང་ཡང་མེད་
དོ་ཞེ་ན། གཙོར་སྣང་དེ་ཉིད་མེད་པ་མིན་ཏེ། གཙོ་བོ་ཞེས་པའི་
སྒྲ་བརྗོད་པར་མཐོང་བའི་ཕྱིར། གཉིས་པ་ནི། ཁོ་ན་རེ། གཙོ་
བོ་ཞེས་པའི་སྒྲའི་བརྗོད་བྱ་ཡོད་ན། གཙོ་བོར་རང་མཚན་པ་ཡོད་
དགོས་ཏེ། རྗོད་བྱེད་ཀྱི་སྒྲ་རྣམས་རང་ཡུལ་ལ་དོན་དམ་པའི་དབང་
གིས་མཐའ་གཅིག་ཏུ་འཇུག་པ་ཅན་ཉིད་ཡིན་པའི་ཕྱིར་ཟེར་ན། ཕྱི་
- 150 --



རྣམ་འགྲེལ་ལེའུ་དང་པོའི་ཊིཀྐ
s
ནང་གི་མཐོང་བའི་ཚུལ་གྱིས་བྱེ་བྲག་ཐ་དད་པའི་སྒྲ་ལ་སོགས་པའི་
དོན་རྣམས་ལ་ནི་རྟག་པ་ཞེས་པ་དང༌། མི་རྟག་པ་ཞེས་པ་ལ་སོགས་
པའི་སྒྲ་རྣམས་ནི་འཇུག་པར་མི་འགྱུར་བར་ཐལ། དེ་ལྟར་འཇུག་
པའི་རྒྱུ་སྒྲ་ལ་སོགས་པའི་དོན་རྣམས་རྟག་མི་རྟག་གཉིས་ཀར་དུ་མེད་
པ་ཅན་ཡིན་པའི་ཕྱིར། བུམ་པ་འདས་པ་དང༌། བུམ་པ་མ་སྐྱེས་
པ་ལ་ཡང༌། བུམ་པ་འདས་པ་ཞེས་པ་དང༌། བུམ་པ་མ་སྐྱེས་པ་
ཞེས་པའི་སྒྲ་མི་འཇུག་པར་ཐལ། དེ་གཉིས་དངོས་པོར་མེད་པའི་
ཕྱིར། ཚིག་འགའ་ཞིག་ཀྱང་རྫུན་པ་ཡི་དོན་ཅན་ཉིད་དུ་མི་འགྱུར་
བར་ཐལ། རྗོད་བྱེད་ཀྱི་སྒྲ་རྣམས་རང་ཡུལ་ལ་དངོས་དབང་གིས་
འཇུག་པའི་ཕྱིར། གཙོ་བོ་ཞེས་པའི་སྒྲ་དང༌། དེ་འཛིན་པའི་རྟོག་
པ་དེ་དག་ཆོས་ཅན། ཁྱོད་རྟོག་བློས་སྒྲོ་བཏགས་པའི་གཙོ་བོའི་སྒྲ་
དོན་གྱི་ཡུལ་ཅན་དུ་འདོད་པ་ཡིན་ཏེ། དེ་ལྟར་གོང་དུ་བསྒྲུབས་
ཟིན་པ་དེའི་ཕྱིར། གཉིས་པ་ལ་གཉིས། སྒྲ་དོན་དགག་མི་རིགས་
པར་བསྟན་པ་དང་། སྒྲུབ་རིགས་ཀྱང་དོན་དུ་གཉེར་བྱའི་གཙོ་བོ་
མ་ཡིན་པར་བསྟན་པའོ། ། དང་པོ་ནི། ཀུན་ལས་བཏུས་ཀྱི་འགྲེལ་
བྱེད་ཁ་ཅིག གཙོ་བོའི་སྒྲ་དོན་མེད་དོ་ཞེས་བསྙེན་ པར་བྱེད་ན།
གཙོ་བོའི་སྒྲ་དོན་རྣམ་འགྱུར་གྱི་དངོས་པོའི་ཉེར་ལེན་དུ་མེད་པར་
སྒྲུབ་པ་ལ། དེར་ཚད་མས་མ་དམིགས་པ་རྟགས་སུ་བཀོད་པའི་ཚེ་
ན། དེ་སྒྲུབ་ཀྱི་བསྒྲུབ་བྱ་ཡང་དག་མེད་པར་ཐལ། དེ་སྒྲུབ་ཀྱི་ཆོས་
དང་ཆོས་ཅན་ཚོགས་ པ་ ཡང་དེ་སྒྲུབ་ཀྱི་བསྒྲུབ་བྱར་ མི་འགྱུར་ལ།
དེ་སྒྲུབ་ཀྱི་སྒྲུབ་ཆོས་ཡན་གར་བ་ཡང་དེ་སྒྲུབ་ཀྱི་བསྒྲུབ་བྱར་མི་འགྱུར་
པའི་ཕྱིར། དང་པོ་ཁས་བླངས་ཏེ། དེ་སྒྲུབ་ཀྱི་བསྒྲུབ་བྱའི་ཆོས་ཀྱི་
རྟེན་ཤེས་འདོད་ཆོས་ཅན་གཙོ་བོའི་སྒྲ་དོན་ནི་ཚད་མས་མ་བསལ་བ་
ཡིན་པའི་ཕྱིར། རྟགས་ཁས། གཉིས་པ་གྲུབ་སྟེ། དེ་སྒྲུབ་ཀྱི་
- 151 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
བསྒྲུབ་ཆོས་ཡན་གར་བའི་ཆོས་རྣམ་འགྱུར་གྱི་དངོས་པོའི་ཉེར་ལེན་དུ་
མེད་པ་ནི་སྐབས་ཀྱི་ཕྱི་རྒོལ་གྱི་ཚད་མས་གྲུབ་ཟིན་པ་ཡིན་པའི་ཕྱིར།
གཉིས་པ་ནི། གཞན་སྡེ་ཁ་ཅིག་ན་རེ། གཙོ་བོའི་སྒྲ་དོན་དང་གཙོ་
བོ་གཉིས་གཅིག་ཡིན་ཏེ། མེའི་སྒྲ་དོན་དང་མེ་གཉིས་གཅིག་ཡིན་
པའི་ཕྱིར་ཞེ་ན། མེའི་སྒྲ་དོན་ལ་བསྙོན་པ་མེད་པ་རྣམས་ཀྱིས་མེའི་
སྒྲ་དོན་དང་མེ་གཉིས་གཅིག་ཏུ་ཁས་ལེན་མི་རིགས་པར་ཐལ། བཙོ་
སྲེག་གི་དོན་བྱེད་ནུས་པ་དེ་ཡོད་པ་དང༌། མེད་པའི་ཕྱོགས་ཀྱི་བྱེ་
བྲག་གིས་མེའི་དངོས་པོ་ཉིད་ནི་མེ་དོན་གཉེར་གྱི་སྐྱེས་བུའི་འཇུག་
ཡུལ་དུ་དཔྱད་པར་བྱ་ཡི། མེའི་སྒྲ་དོན་དེར་དཔྱད་པར་བྱ་བ་མ་
ཡིན་པའི་ཕྱིར་ཏེ། བཙོ་སྲེག་གི་འབྲས་བུ་འབྱུང་བ་མེ་འདི་ལ་རག་
ལས་ཀྱི། མེའི་སྒྲ་དོན་ལ་རག་ལས་པ་མིན་པའི་ཕྱིར། ཁྱབ་སྟེ།
དོན་བྱེད་ནུས་པ་མ་ཡིན་པ་ལ། དོན་བྱེད་ནུས་པ་དོན་གཉེར་གྱི་
སྐྱེས་བུས་དགོས་དོན་སྒྲུབ་ནུས་མི་ནུས་བརྟགས་པས་ཅི་ཞིག་བྱ་སྟེ་
དོན་མེད་པའི་ཕྱིར། དཔེར་ན། འདོད་ལྡན་འཁྲིག་པ་དོན་་་་་
གཉེར་གྱི་བུད་མེད་རྣམས་ཀྱིས་རང་གི་འདོད་དོན་སྒྲུབ་པའི་ཕྱིར་དུ།
མ་ནིང་གཟུགས་བཟང་ངམ་མི་བཟང་ཞེས་བརྟགས་པས་འཁྲིག་པ་
ཞིག་ཞི་བ་ལ་ཅི་ཕན་ཏེ་མི་ཕན་པ་བཞིན་ནོ། །གསུམ་པ་ནི། ཁོ་ན་
རེ། གཙོ་བོའི་སྒྲ་དོན་ཡོད་ན། སློབ་དཔོན་ཕྱོགས་གླང་གིས་་
བཏགས་པའི་ཆོས་མ་དམིགས་པ་ཞེས་པའི་ལུང་གིས་གཙོ་བོའི་སྒྲ་དོན་
ཚད་མས་མ་དམིགས་པར་བཤད་པ་དང་འགལ་ལོ་ཞེ་ན། ལུང་དེས་
གཙོ་བོའི་སྒྲ་དོན་ཚད་མས་མ་དམིགས་པར་བསྟན་པ་མ་ཡིན་པར་
ཐལ། དེས་གཙོ་བོའི་སྒྲ་དོན་རྟོག་བཏགས་དང་། རྣམ་འགྱུར་གྱི་
དངོས་པོའི་ཉེར་ལེན་གྱི་རྟེན་དུ་ཚད་མས་མ་གྲུབ་པ་འདི་གཙོ་བོའི་སྒྲ་
དོན་རྣམ་འགྱུར་གྱི་དངོས་པོའི་ཉེར་ལེན་དུ་མེད་པར་སྒྲུབ་པའི་རྟགས་
- 152 -



རྣམ་འགྲེལ་ལེའུ་དང་པོའི་ཊིཀྐ
ཡང་དག་གི་ཆོས་ སུ་འགྱུར་བ་ལ་དགོངས་ནས་རིགས་པ་སྨྲ་བས་་་
བཏགས་ པའི་ ཆོས་ མ་དམིགས་ པ་ ཞེས་ གསུངས་ པ་ ཡིན་ པའི་ ཕྱིར།
གཙོ་བོའི་སྒྲ་དོན་ རྟོག་བཏགས་ ཡིན་ པའི་ རྒྱུ་ མཚན་ ཅི་ཡིན་ཞེ་ན།
གཙོ་བོ་ཞེས་པའི་སྒྲ་དོན་ནི་ཆོས་ཅན། རྟོག་པས་བཏགས་པ་ཡིན་
ཏེ། རྟོག་པའི་ཤེས་པའི་སྣང་ཡུལ་ཡིན་པ་ཉིད་ཀྱི་ཕྱིར། གཉིས་པ་
ལ་གསུམ། ཚིག་རང་གི་ཞེན་པའི་བརྗོད་བྱ་སྒྲུབ་བྱེད་ཡིན་པ་སོ་
སོར་དགག་པ་དང་། སྤྱིར་དགག་པ་དང༌། དོན་བསྡུ་བའོ། །
དང་པོ་ལ་གཉིས། སྐྱེས་བུའི་ཚིག་ཞེན་པའི་བརྗོད་བྱ་སྒྲུབ་བྱེད་ཡིན་
པ་དགག་པ་དང༌། མ་བྱས་པའི་རིག་བྱེད་དགག་པའོ། །དང་པོ་ལ་
གཉིས། ཚིག་ཙམ་དགག་པ་དང༌། ཁྱད་པར་ཅན་གྱི་ཚིག་དགག་
པའོ། །དང་པོ་ལ་གཉིས། དགག་པ་དངོས་དང་། འགལ་བ་སྤང་
བའོ། །དང་པོ་ནི། རང་རེས། བསྟན་བཅོས་སྐབས་དང་འབྲེལ་
མེད་དང་། ། ཞེས་པའི་སྐབས་སུ། ཤ་ཟ་བསྐལ་དོན་དུ་སོང་བའི་
གང་ཟག་གིས་མདུན་གྱི་གཞི་འདིར་ ཤ་ཟ་དེ་ལུང་ཚད་མས་མ་་་་
དམིགས་ན། ཤ་ཟ་མེད་པས་མ་ཁྱབ་བྱས་པ་ལ། ཁོ་ན་རེ། དེ་
ཁྱབ་སྟེ། ལུང་དེས་གཞལ་བྱའི་གནས་ཀུན་བརྗོད་བྱར་བྱེད་པའི་
ཕྱིར། དཔེར་ན། ཁྱེད་རང་གི་ལུགས་ལ་ཚད་མས་གཞལ་བྱའི་
གནས་ཀུན་ཡུལ་དུ་བྱེད་པས། ཚད་མས་མ་དམིགས་ན་མེད་པས་
ཁྱབ་པ་བཞིན། དེས་ན་ལུང་ཡིན་ན་རང་གི་བརྗོད་བྱ་སྒྲུབ་པའི་
རྟགས་ཡང་དག་ཡིན་པས་ཁྱབ་སྟེ། ལུང་དེས་གཞལ་བྱའི་གནས་ .
ཀུན་བརྗོད་བྱར་བྱེད་པའི་ཕྱིར། དཔེར་ན། ཚད་མས་གཞལ་
བྱའི་གནས་ཀུན་ཡུལ་དུ་བྱེད་པས། ཚད་མ་ཡིན་ན་རང་གི་གཞལ་
བྱའི་སྒྲུབ་བྱེད་ཡིན་པས་ཁྱབ་པ་བཞིན་ཞེ་ན། ལུང་དེ་ལས་རང་གི་
བརྗོད་བྱའི་དོན་གྲུབ་པར་བྱེད་པ་མིན་ཏེ། རྗོད་བྱེད་ཀྱི་སྒྲ་རྣམས་
- 153 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
의
རང་གི་བརྗོད་བྱའི་དངོས་པོ་དང་ལྷན་གཅིག་ཏུ་མེད་ན་མི་འབྱུང་
བའི་འབྲེལ་པ་ཉིད་མེད་པའི་ཕྱིར། ཁོ་ན་རེ། ལུང་ཡིན་ན་རང་གི་
བརྗོད་བྱ་སྒྲུབ་པའི་རྟགས་ཡང་དག་ཡིན་པས་མ་ཁྱབ་ན། སློབ་
དཔོན་གྱིས་སྒྲ་བྱུང་གི་ཚད་མ་ཡོད་པར་བཤད་པ་དང་འགལ་ལོ་ཞེ་ན་
མི་འགལ་ཏེ། ལུང་དེ་དག་རང་སྨྲ་བ་པོའི་གང་ཟག་གི་རྒྱུད་ལ་ཀུན་
སློང་གི་བསམ་ པ་ སྟོན་ པར་བྱེད་པའི་ རྟགས་ཡང་དག་ཡིན་པ་ལ་་་
དགོངས་ ནས་ གསུངས་ པའི་ ཕྱིར། གཉིས་ པ་ ནི། ཁོ་ ན་ རེ།
ལུང་ཡིན་ན་རང་གི་བརྗོད་བྱ་སྒྲུབ་པའི་རྟགས་ཡང་དག་ཡིན་པས་མ་
ཁྱབ་ན། སློབ་དཔོན་ཕྱོགས་གླང་གིས། ཡིད་ཆེས་ཚིག་ནི་མི་བསླུ་
བའི། ། སྤྱི་ལས་རྗེས་སུ་དཔག་པ་ཉིད། ། ཅེས་པའི་ལུང་གི་ལུང་ཡིན་
ན་རང་གི་བརྗོད་བྱ་སྒྲུབ་པའི་རྟགས་ཡང་དག་ཡིན་པས་ཁྱབ་པར་
བསྟན་པ་དང་འགལ་ལོ་ཞེ་ན། ལུང་དེས་དེ་ལྟར་མ་བསྟན་པས།
ཐོག་མར་ལུང་དེའི་དོན་མདོར་བསྟན་གྱི་ཚུལ་གྱིས་བཤད་པ་དང་དེའི་
དོན་རྒྱས་པར་བཤད་པ་གཉིས་ལས། དང་པོ་ནི། ཡིད་ཆེས་ཚིག་
ནི་ཞེས་པས་ཤིན་ཏུ་ལྐོག་གྱུར་སྟོན་པའི་སངས་རྒྱས་ཀྱི་གསུང་ལྟ་བུ་
ཡིད་ཆེས་ཀྱི་རྟགས་ཡང་དག་གི་ཤེས་འདོད་ཆོས་ཅན་དུ་བསྟན་པ་
ཡིན། དེའི་དོན་རྒྱས་པར་འཆད་པ་ལ། འབྲེལ་པ་ཞེས་སོགས་ཤོ་
ལོ་ཀ་གཅིག་གསུངས། མི་སླུ་བའི་ཞེས་པས་ཡིད་ཆེས་པའི་རྟགས་
ཡང་དག་གི་བསྒྲུབ་བྱའི་ཆོས་དེ་བསྟན། སྤྱི་ལས་ཞེས་པས་ཡིད་ཆེས་
ཀྱི་རྟགས་ཡང་དག་གི་ངོ་བོ་དེ་བསྟན། དེ་གཉིས་ཀྱི་དོན་འཆད་
པར་བྱེད་པ་ལ། མཐོང་དང་ཞེས་སོགས་ཤོ་ལོ་ཀ་གཅིག་གསུངས།
རྗེས་སུ་དཔག་པ་ཉིད་ཅེས་པས་རྟགས་དེ་ལ་བརྟེན་ནས་སྐྱེས་པའི་
རྗེས་དཔག་ཡིད་ཆེས་རྗེས་དཔག་ཏུ་བསྟན་ལ། དེའི་དོན་རྒྱས་པར་
འཆད་པ་ལ། སྤྱི་ལས་འདི་ཡུལ་ཞེས་སོགས་ཤོ་ལོ་ཀ་གཅིག་གསུངས།
FID
- 154 ཁམས་



རྣམ་འགྲེལ་ལེའུ་དང་པོའི་ཊཱིཀྐ
འོ་ན་ཡིད་ཆེས་ རྟགས་ཡང་དག་གི་མཐུན་དཔེ་དེ་གང་ཡིན་ཞེ་ན།
དེ་ངོས་འཛིན་པ་ལ། བླང་དང་ཞེས་སོགས་ཤོ་ལོ་ཀ་གཅིག་གསུངས།
དེ་ཡང་འབྲེལ་པ་དང་། ཞེས་པ་རྐང་པ་གཉིས་ཀྱིས། ལུང་རྣམ་
དག་ཡིན་ན་ཚིག་སྔ་ཕྱི་འབྲེལ་ཆགས་པའི་ ཁྱད་ པར། སྐྱེས་བུའི་
འདོད་དོན་མངོན་མཐོ་དང་ངེས་ལེགས་སྒྲུབ་ པའི་ ཐབས་སྟོན་པའི་
ཁྱད་པར། སྐྱེས་བུའི་འདོད་དོན་མངོན་མཐོ་དང་ངེས་ལེགས་ཀྱི་ངོ་
བོ་སྟོན་པའི་ཁྱད་པར་གསུམ་དང་ལྡན་པ་གཅིག་དགོས་པར་བསྟན།
ཡོངས་རྟགས་ཞེས་པའི་རྐང་པ་གཉིས་ཀྱིས་ཤིན་ཏུ་ལྐོག་གྱུར་སྟོན་པའི་
སངས་རྒྱས་ཀྱི་གསུང་ལྟ་བུ། རང་གི་བསྟན་བྱའི་དོན་ལ་མི་སླུ་པར་
ཁས་ ལེན་ པའི་ དུས་ དེ་ བསྟན་ པ་ ཡིན་ ནོ། ། གཉིས་ པ་ ལ་ གསུམ།
ཚད་མར་གྱུར་པའི་ལུང་ངོས་གཟུང་བ་དང་། དེ་ཚད་མ་ཡིན་པའི་
རྒྱུ་མཚན་དང་། ཚད་མར་བསྒྲུབས་པའི་དགོས་པའོ། ། དང་པོ་ནི།
ཡིད་ཆེས་ཚིག་ནི་ཞེས་སོགས་ཀྱི་ལུང་དེ་ཆོས་ཅན། ཁྱོད་ཀྱིས་ལུང་
ཡིན་ན་རང་གི་བརྗོད་བྱ་སྒྲུབ་པའི་རྟགས་ཡང་དག་ཡིན་པས་ཁྱད་
པར་བསྟན་པ་མིན་ཏེ། འབྲེལ་སོགས་ཆོས་གསུམ་ཚང་བའི་ཤིན་ཏུ་
ལྐོག་གྱུར་སྟོན་པའི་སངས་རྒྱས་ཀྱི་གསུང་ལྟ་བུ་རང་གི་བསྟན་བྱའི་
དོན་ལ་མི་སླུ་བར་ཁས་ལེན་པའི་དབང་དུ་བྱས་ནས་ཁྱོད་གསུངས་པ་
ཡིན་གྱི། དེ་ལས་གཞན་པའི་ལུང་གང་ཡང་རུང་བ་རང་གི་བརྗོད་
བྱ་སྒྲུབ་པའི་རྟགས་ཡང་དག་ཡིན་ པའི་དབང་དུ་བྱས་ནས་ཁྱོད་་་་
གསུངས་པ་མིན་པའི་ཕྱིར། འོ་ན་ཤིན་ཏུ་ལྐོག་གྱུར་སྟོན་པའི་སངས་
རྒྱས་ཀྱི་གསུང་དེ་འབྲེལ་སོགས་ཆོས་གསུམ་ཚང་བ་ཡིན་པའི་རྒྱུ་མཚན་
ཅི་ཡིན་ཞེ་ན། དེ་ཆོས་ཅན། ཁྱོད་འབྲེལ་སོགས་ཆོས་གསུམ་ཚང་
བ་ཡིན་ཏེ། ཚིག་སྔ་ཕྱི་འབྲེལ་ཆགས་པ་དང་ནི་སྐྱེས་བུའི་འདོད་
དོན་མངོན་མཐོ་དང་ངེས་ལེགས་སྒྲུབ་པའི་རྗེས་མཐུན་གྱི་ཐབས་སྟོན་
- 155 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པ་དང༌། ཐབས་དེས་སྒྲུབ་པར་བྱེད་པའི་སྐྱེས་བུའི་འདོད་དོན་ནི་
རྗོད་པར་བྱེད་པའི་ཁྱད་པར་རྣམས་དང་ལྡན་པ་ཡིན་པའི་ཕྱིར། དེ་
ཡང་ཚིག་སྔ་ཕྱི་འབྲེལ་ཆགས་པ་ཞེས་པས་སེའུ་བཅུ་པའི་ངག་སོགས་
འབྲེལ་མེད་ཀྱི་ངག་རྣམས་རང་གི་བསྟན་བྱའི་དོནལ་མི་སླུ་བ་ཡིན་པ་
བཅད། སེའུ་ བཅུ་ པའི་ ངག་ ནི། རྩོད་ རིགས་ ཀྱི་ འགྲེལ་ པར།
སློབ་དཔོན་ཞི་བ་འཚོས། སེའུ་བཅུ་ཁུར་བ་དྲུག་སྣོད་དང་། ། རི་
དགས་ལྤགས་པ་རྩའི་གོང་བུ། །དེ་ནས་རྫུན་མའི་བུ་མོ་འདི། ། སྦ་ཡ་
ཀྲ་ཏའི་བ་ཤིའོ། །ཞེས་པའི་ངག་ལ་བཤད་དོ། །སྐྱེས་བུའི་འདོད་དོན་
མངོན་མཐོ་དང་ངེས་ལེགས་སྒྲུབ་པའི་ཐབས་སྟོན་པ་ཞེས་པས་འཇོག་
པོའི་གཙུག་རྒྱན་གྱི་ནོར་བུ་བླངས་ན་ལུས་ཀྱི་ནད་ཞི་པར་བྱེད་ཅེས་
པའི་ངག་ལྟ་བུ་རང་གི་བསྟན་བྱའི་དོན་ལ་མི་སླུ་བ་ཡིན་པ་བཅད།
སྐྱེས་བུའི་འདོད་དོན་མངོན་མཐོ་དང་ངེས་ལེགས་སྟོན་པ་ཞེས་པས།
བྱ་རོག་སོ་རྟོག་གི་བསྟན་བཅོས་ལྟ་བུ་རང་གི་བསྟན་བྱའི་དོན་ལ་མི་སླུ་
བ་ཡིན་པ་བཅད། འོ་ན། འབྲེལ་སོགས་ཆོས་གསུམ་ཚང་བའི་
ཤིན་ཏུ་ལྐོག་གྱུར་སྟོན་པའི་སངས་རྒྱས་ཀྱི་གསུང་དེ་རང་གི་བསྟན་
བྱའི་དོན་ལ་མི་སླུ་བར་དུས་ནམ་གྱི་ཚེ་ཁས་ལེན་ཞེ་ན། དེ་ཆོས་ཅན།
ཁྱོད་རང་གི་བསྟན་བྱའི་དོན་ལ་མི་སླུ་བར་ཁས་ལེན་པའི་དུས་ཡོད་དེ།
ཁྱོད་དཔྱད་གསུམ་གྱིས་དག་མ་དག་ཡོངས་སུ་བརྟགས་ནས་དཔྱད་
གསུམ་གྱིས་ཡོངས་སུ་དག་པ་ན་ཁྱོད་རང་གི་བསྟན་བྱའི་དོན་ལ་མི་སླུ་
བར་ཁས་ལེན་པ་ཡིན་པའི་ཕྱིར། གཉིས་པ་ནི། ཁོ་ན་རེ། སྔར་
གྱི་ལུང་དེ་རང་གི་བསྟན་བྱའི་དོན་མི་སླུ་བ་ཡིན་པའི་རྒྱུ་མཚན་ཅི་ཡིན་
ཞེ་ན། གོང་གི་ལུང་འདི་ཆོས་ཅན། རང་གི་བསྟན་བྱའི་དོན་ལ་མི་
སླུ་བ་ཡིན་ཏེ། མཐོང་བ་མངོན་གྱུར་དང་། ལྐོག་གྱུར་གྱི་དངོས་པོ་
ཡི་ དོན་ དེ་ དག་ ལ་ འཇལ་ བྱེད་ དུ་ འཇུག་ པའི་ མངོན་ སུམ་ དང་།
-- 156



རྣམ་འགྲེལ་ལེའུ་དང་པོའི་ཊཱིཀྐ
དངོས་སྟོབས་རྗེས་སུ་དཔག་པའི་ཚད་མ་རྣམ་པ་གཉིས་ཀྱིས་གནོད་པ་
མེད། མ་མཐོང་བ་ཤིན་ཏུ་ལྐོག་གྱུར་གྱི་དངོས་པོ་ཡི་དོན་དེ་དག་ལ་
འཇལ་བྱེད་དུ་འཇུག་པའི་ཡིད་ཆེས་རྗེས་དཔག་གིས་ཀྱང་གནོད་པ་
མེད་པའི་ཡིད་ཆེས་པའི་ལུང་ཡིན་པའི་ཕྱིར། གསུམ་པ་ནི་རང་རེས།
མ་མཐོང་དངོས་པོ་ཡི། ཞེས་པར། སྦྱིན་པ་སྤྱད་པ་ལས་མ་འོངས་
པ་ན་ལོངས་སྤྱོད་འབྱུང་བ་དེ་ཤིན་ཏུ་ལྡོག་གྱུར་དང༌། རྗེས་སུ་་་
དཔག་རྣམ་གཉིས་ཀྱིས་ཀྱང་། ཞེས་པར་དཔྱད་གསུམ་གྱིས་དག་
པའི་ལུང་གི་རྟགས་ལས། སྦྱིན་པས་ལོངས་སྤྱོད་ཁྲིམས་ཀྱིས་བདེ། །
ཞེས་པའི་སངས་རྒྱས་ཀྱི་ལུང་རང་གི་བསྟན་བྱའི་དོན་ལ་མི་སླུ་བར་
རྟོགས་པའི་རྗེས་དཔག་དེ་ཡིད་ཆེས་རྗེས་དཔག་ཏུ་ཁས་བླངས་པ་ལ།
ཁོ་ན་རེ། སྦྱིན་པས་ལོངས་སྤྱོད་ཁྲིམས་ཀྱིས་བདེ། ། ཞེས་པའི་་་་་
སངས་རྒྱས་ཀྱི་ལུང་ རང་གི་བསྟན་བྱའི་དོན་ལ་མི་སླུ་བ་ཆོས་ཅན།
ཁྱོད་ལ་འཇལ་བྱེད་དུ་འཇུག་པའི་ཚད་མ་མེད་པར་ཐལ། ཁྱོད་ཤིན་
ཏུ་ལྐོག་གྱུར་ཡིན་པའི་ཕྱིར། ཁྱབ་སྟེ། ཤིན་ཏུ་ལྐོག་གྱུར་ལ་འཇལ་
བྱེད་དུ་འཇུག་པའི་ཚད་མ་མི་སྲིད་པའི་ཕྱིར་དང་། གཞན་ཡང༌།
རྟགས་དེ་ལ་བརྟེན་པའི་རྗེས་དཔག་ཡིད་ཆེས་རྗེས་དཔག་མ་ཡིན་པར་
ཐལ། དེ་ཡིད་ཆེས་རྗེས་དཔག་ཏུ་བསྟན་པ་ལ་དགོས་པ་མེད་པའི་
ཕྱིར། ཞེས་ཤིན་ཏུ་ལྐོག་གྱུར་འཇལ་བྱེད་ཀྱི་ཚད་མ་མེད་པར་འདོད་
པ་ཁ་ཅིག་སྨྲ་འོ། ། ཡིད་ཆེས་ པའི་ཚིག སྦྱིན་པས་ལོངས་སྤྱོད་་་
ཁྲིམས་ཀྱིས་བདེ། ། ཞེས་པའི་ སངས་རྒྱས་ཀྱི་ལུང་འདི་ནི་ཆོས་ཅན།
ཁྱོད་ཀྱི་ཡུལ་སྦྱིན་པ་བཏང་བ་ལ་བརྟེན་ནས་ལོངས་སྤྱོད་འབྱུང་བ་དེ་
ཤིན་ཏུ་ལྐོག་གྱུར་ཡིན་ན་འང་། དེ་ལ་འཇལ་བྱེད་དུ་འཇུག་པའི་
ཚད་མ་ཡོད་དེ། ཁྱོད་གཞལ་བྱའི་གནས་དང་པོ་གཉིས་སྟོན་པའི་
གསུང་རབ་དང་། སྤྱི་དཔྱད་གསུམ་གྱིས་དག་པའི་ལུང་དུ་མཚུངས་
- 157 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའི་རྟགས་ལས་ཁྱོད་རང་གི་བསྟན་བྱའི་དོན་ལ་མི་སླ་བར་རྟོགས་
པའི་རྗེས་དཔག་ཚད་མ་དེ་དེ་ལ་འཇལ་བྱེད་དུ་འཇུག་པའི་ཚད་མ་
ཡིན་པའི་ཕྱིར། དཔྱད་གསུམ་གྱིས་དག་པའི་ལུང་གི་རྟགས་ལས།
སྤྱིན་ པས་ལོངས་སྤྱོད་ཁྲིམས་ཀྱིས་བདེ། ། ཞེས་ པའི་སངས་རྒྱས་ཀྱི་
ལུང་རང་གི་བསྟན་བྱའི་དོན་ལ་མི་སླུ་བར་རྟོགས་པའི་རྗེས་སུ་དཔག་
པའི་བློ་ནི་ཡིད་ཆེས་པའི་རྗེས་སུ་དཔག་པའི་ཚད་མ་ཉིད་དུ་གསུངས་
པ་ཆོས་ཅན། དགོས་པ་ཡོད་དེ། སྦྱིན་པ་བཏང་བ་ལས་ལོངས་
སྤྱོད་འབྱུང་བ་དེ་ལ་དངོས་སྟོབས་རྗེས་དཔག་འཇལ་བྱེད་དུ་འཇུག་
པའི་གོ་སྐབས་མེད་ཅིང༌། ཡིད་ཆེས་རྗེས་དཔག་གིས་ དཔྱོད་པ་་
འཇུག་དགོས་སོ། ། ཞེས་རྟོགས་པའི་ཆེད་ཡིན་པའི་ཕྱིར། འོ་ན་
སྦྱིན་པ་སྤྱད་པ་ལས་འབྱུང་བར་སྟོན་པའི་སངས་རྒྱས་ཀྱི་ལུང་དེ་རང་
གི་བསྟན་བྱའི་དོན་ལ་མི་སླུ་བ་ཡིན་པའི་དཔེ་ཡོད་དམ་ཞེ་ན། སྦྱིན་
པ་སྤྱད་པ་ལས་ལོངས་སྤྱོད་འབྱུང་བར་སྟོན་པའི་སངས་རྒྱས་ཀྱི་ལུང་
དེ་ལས་གཞན་ པའི་ སངས་ རྒྱས་ཀྱི་གསུང་གཞན་ཡང༌། རང་གི་་
བསྟན་ བྱའི་ དོན་ ལ་ མི་ སླ་ བར་ རྗེས་ སུ་ དཔག་ པར་ བྱ་ བ་ ཡིན་ ཏེ།
གཙོ་བོའི་དོན་བདེན་བཞི་སྟོན་པའི་གསུང་རབ་དེ་རང་གི་བསྟན་བྱའི་
དོན་མི་སླུ་བ་གང་ཞིག རྒྱུ་མཚན་མཚུངས་པའི་ཕྱིར། དང་པོ་
གྲུབ་སྟེ། བླང་བྱའི་དེ་ཉིད་ནི་འགོག་བདེན་དང་། དོར་བྱའི་དེ་
ཉིད་ནི་སྡུག་བདེན་གཉིས་ཐབས་དང་བཅས་པ་ཇི་ལྟར་གསུངས་པ་
ལྟར་ དངོས་ སྟོབས་ ཀྱི་ ཚད་ མས་ རབ་ ཏུ་ ངེས་ པ་ ཡིན་ པའི་ ཕྱིར།
གཉིས་པ་ལ་གཉིས། གཞན་དག་གི་ལུང་ཚད་མར་ཁས་ལེན་པའི་
ཐབས་དགག་པ་དང༌། འཐད་པའི་ཕྱོགས་གཞག་པའོ། ། དང་པོ་
ནི། རང་རེས། ཡོངས་བརྟགས་ཞེས་པའི་སྐབས་སུ། ལུང་དོན་
ལ་དཔྱད་གསུམ་གྱིས་དག་མ་དག་ཡོངས་སུ་བརྟགས་ནས། དཔྱད་
- 158 ག



རྣམ་འགྲེལ་ལེའུ་དང་པོའི་ཊཱིཀྐ
ན
གསུམ་གྱིས་དག་པའི་ལུང་དེ་རང་གི་བསྟན་བྱའི་དོན་ལ་མི་སླུ་བར་
ཁས་ལེན་བྱས་ པ་ལ། དབང་ ཕྱུག་པ་ན་རེ། དེ་མི་འཐད་དེ།
དང་པོར་ལུང་རྩོམ་པ་པོའི་སྐྱེས་བུ་དེ་ཉེས་པ་ཀུན་ཟད་ཡོན་ཏན་ཀུན་
ལྡན་གྱི་སྐྱེས་བུ་ཕུལ་བྱུང་དུ་ངེས་པར་བྱས་ནས། དེའི་རྗེས་སུ་དེས་
སྨྲས་པ་ལ་ལྟོས་པའི་ལུང་དེ་ཇི་ལྟ་བ་བཞིན་གྱི་དོན་ཅན་དུ་གཞན་གྱིས་
ཤེས་པའི་སྒོ་ནས་རང་གི་བསྟན་བྱའི་དོན་མི་སླུ་བར་ཁས་ལེན་པའི་
ཕྱིར་ཟེར་ན། རྟགས་དེ་མི་འཐད་པར་ཐལ། གལ་ཏེ་དང་པོར་
ལུང་རྩོམ་པ་པོའི་སྐྱེས་བུ་ཉེས་པ་ཀུན་སེལ་ཡོན་ཏན་ཀུན་ལྡན་གྱི་སྐྱེས་
བུ་ཕུལ་བྱུང་དུ་ངེས་པར་བྱས་ནས་དེའི་རྗེས་སུ་དེས་བརྩམས་པའི་
ལུང་དེ་རང་གི་བསྟན་བྱའི་དོན་ལ་མི་སླུ་བའི་དོན་འདི་འདོད་རིགས་
ན། སྐྱེས་བུ་དེས་བརྩམས་པའི་ལུང་དེ་ལུང་རྣམ་དག་ཏུ་ངེས་པ་ལ་
མ་ལྟོས་པར་དང་པོར་ལུང་རྩོམ་པ་པོའི་སྐྱེས་བུ་དེ་ཉེས་པ་ཀུན་ཟད་
ཡོན་ཏན་ཀུན་ལྡན་གྱི་སྐྱེས་བུ་ཕུལ་བྱུང་དུ་བྱུང་བ་ཡིན་པ་དེ་ཤེས་པར་
ནུས་དགོས་ན་དེ་འདྲ་ཤེས་པ་མི་སྲིད་པའི་ཕྱིར། ཕྱི་མ་དེར་ཐལ།
དེ་ལ་མ་ལྟོས་པར་ལུང་རྩོམ་པ་པོའི་སྐྱེས་བུ་འདི་ནི་སྐྱོན་ཡོན་འདི་ལྟ་བུ་
དང་ལྡན་པའམ། ལྡན་པ་མིན་ནོ་ཞེས་པའི་ཚུལ་གྱིས་དེ་འདྲའི་སྐྱེས་
བུ་གཞན་ལ། སྐྱོན་དང་ལྡན་པའམ་སྐྱོན་མེད་པ་ཇི་ལྟ་བ་བཞིན་དུ་
རྟོགས་པར་དཀའ་ཞེས་ནི་སྔོན་གྱི་སློབ་དཔོན་ཕྱོགས་གླང་སོགས་་་
གཞན་གྱིས་ཚད་མས་ཤེས་པ་ཡིན་པའི་ཕྱིར་ཏེ། དེ་ལྟར་དུ་རྟོགས་
པའི་ཚད་མ་རྣམས་ནི་རྙེད་པར་དཀའ་བའི་ཕྱིར། གཉིས་པ་ལ་
གསུམ། ཉེས་ཟད་ཀྱི་སྐྱེས་བུ་སྒྲུབ་པའི་རྟགས་དགོད། ཐར་པ་ལ་
ཡིད་བརྟན་མི་རུང་བའི་རྩོད་པ་སྤང་། ཉེས་པའི་རྩ་བ་ངོས་གཟུང་
བའོ། །དང་པོ་ནི། རང་རེས། སྐྱེས་བུ་ཕུལ་བྱུང་ལ་ལྟོས་པ་ཞེས་
པར། ཉེས་པ་ཀུན་ཟད་ཡོན་ཏན་ཀུན་ལྡན་གྱི་སྐྱེས་བུས་བརྩམས་
- 159 -
**
***༔ ཏ་ =
4.
*
* =++
|=༔ ***ཀ； ་
༈
༔ ༔
༔ ༔=
A
E
= ཀ༣,-



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའི་ལུང་དེ་ལུང་རྣམ་དག་ཏུ་ཁས་བླངས་པ་ལ། སྤྱོད་པ་པ་ན་རེ།
དེ་མི་འཐད་དེ། ཉེས་ ཟད་ཀྱི་སྐྱེས་བུ་མི་སྲིད་པའི་ཕྱིར་ཟེར་ན།
གང་ཟག་ལ་ལ་ཟག་པ་ཟད་པར་འགྱུར་བ་ཡོད་པར་ ཐལ། གང་
ཟག་ལ་ལ་བདག་འཛིན་ཟད་པ་ཡོད་པའི་ཕྱིར་ཏེ། དེ་ལ་ལ་བདག་
མེད་རྟོགས་པའི་ཤེས་རབ་དེ་གོམས་པ་ལས་སེམས་རྒྱུད་བདག་མེད་
རྟོགས་པའི་ཤེས་རབ་ཀྱི་བདག་ཉིད་དུ་འགྱུར་བ་ཡོད་པའི་ཕྱིར་ཏེ།
བདག་འཛིན་ལ་སོགས་པའི་ཉེས་པ་ཀུན། བདག་མེད་རྟོགས་པའི་
ཤེས་རབ་རྒྱུད་ལྡན་གྱི་གང་ཟག་གི་རྒྱུད་ལ་འགྲིབ་པ་དང༌། དེ་མི་
ལྡན་པའི་གང་ཟག་གི་རྒྱུད་ལ་ཕུལ་བྱུང་དུ་འགྲོ་བ་ལ་བརྟེན་པའི་སྒོ་
ནས། བདག་མེད་རྟོགས་པའི་ཤེས་རབ་ཀྱི་མི་མཐུན་ཕྱོགས་དང་
བཅས་པ་ཉིད་ཡིན་པའི་ཕྱིར། གཉིས་་པ་ནི། ཁོ་ན་རེ། ལ་ལ་
ཟག་པ་ཟད་པར་འགྱུར། ། ཞེས་པ་མ་ཁྱབ་སྟེ། བདག་འཛིན་ལན་
ཅིག་ཟད་ཀྱང་དེ་སྤངས་པའི་སྤངས་པ་སླར་ཡང་ལྡོག་པའི་ཕྱིར་ཟེར་
ན། དེ་སླར་ཡང་ལྡོག་པ་མིན་པར་ཐལ། དེ་བཟློག་པར་བྱ་བའི་
ཕྱིར་དུ་དགྲ་བཅོམ་པ་འབད་པ་བྱེད་པ་ཡང་མེད། དེའི་སྤངས་པ་
དེ་རང་བཟློག་ཏུ་བཟློག་པ་ཡང་མིན། དེའི་སྤངས་པ་དེ་བློ་ཕྱིན་ཅི་
ལོག་གིས་འབད་དུ་ཟིན་ཀྱང་མི་བཟློག་པའི་ཕྱིར། དང་པོ་གྲུབ་སྟེ།
དགྲ་བཅོམ་པའི་སྤངས་པ་དེ་ལ་འཁོར་བའི་ཉེ་བར་འཚེ་བས་གནོད་
པ་མེད་པའི་ཕྱིར། གཉིས་པ་དེར་ཐལ། དེའི་རྒྱུད་ཀྱི་བདག་མེད་
རྟོགས་པའི་ཤེས་རབ་དེས་ཡང་དག་པའི་དོན་མངོན་སུམ་དུ་རྟོགས་
ཤིང་ སེམས་ ཀྱི་ ངོ༌ བོ་ ཉིད་ ལ་ འབྲལ་ མི་ རུང་ དུ་ ཞུགས་ པའི་ ཕྱིར།
གསུམ་པ་དེར་ཐལ། དེའི་རྒྱུད་ཀྱི་བདག་མེད་རྟོགས་པའི་ཤེས་རབ་
ཀྱི་བློ་ནི་དེའི་རྒྱུད་ཀྱི་སྤངས་པ་དེའི་ཕྱོགས་རྣམ་པ་ཀུན་ཏུ་འཛིན་པའི་
ཕྱིར་རོ། །གསུམ་པ་ནི། མི་མཐུན་ཕྱོགས་དང་བཅས་ཉིད་ཕྱིར། །
– 160 -



རྣམ་འགྲེལ་ལེའུ་དང་པོའི་ཊཱིཀྐ
ཞེས་པའི་སྐབས་སུ་བདག་མེད་མངོན་སུམ་དུ་རྟོགས་པའི་ཤེས་རབ་
ཀྱིས་ཉེས་པ་ཆགས་ སོགས་ལ་གནོད་བྱས་པ་ལ། འོ་ན་ཉེས་པ་་་་
ཆགས་སོགས་ཀྱི་རྩ་བ་དེ་གང་ཞེ་ན། དེ་སྟོན་པ་ནི། ཉེས་པ་རྣམ་
པ་ཐམས་ཅད་དག་ཆོས་ཅན། རྒྱུ་མེད་དང་མི་མཐུན་པའི་རྒྱུ་ལས་
མ་བྱུང་སྟེ། རང་རྒྱུ་འཇིག་ཚོགས་སུ་ལྟ་བ་ལས་སྐྱེས་པ་ཡིན་པའི་
ཕྱིར། འོ་ན་འདིར་དེ་ལྟར་བཤད་པ་དང་། མདོ་གཞན་ལས་གཏི་
མུག་ཉེས་པའི་རྩ་བར་བཤད་པ་དང་འགལ་ལོ་ཞེ་ན། མི་འགལ་ཏེ།
འཇིག་ལྟ་དེ་ཉོན་མོངས་ཅན་གྱི་མ་རིག་པ་ཡིན་ལ། དེ་ལས་བདག་
ལ་ཆགས་པ་དང༌། བདག་གི་བ་དེར་ཆགས་པ་དང་། དེ་ལས་
གཞན་ཕྱོགས་ལ་ཞེ་སྡང་བ་ལ་སོགས་པ་འབྱུང་བ་དེ་ཉིད་ཀྱིས་ན་ཉེས་
པོ་རྣམས་ཀྱི་རྒྱུ་སྟེ་རྩ་བ་ནི་གཏི་མུག་ཡིན་པར་གསུངས་ པའི་ཕྱིར།
འོ་ན་མདོ་གཞན་ལས་འཇིག་ལྟ་ཉེས་པའི་རྩ་བར་སྟོན་པའི་རྒྱུ་མཚན་
ཅི་ཡིན་ཞེ་ན། མདོ་གཞན་ལས་འཇིག་ཚོགས་ལ་ལྟ་བ་དེ་ཉེས་པའི་
རྩ་བ་བཤད་པའི་རྒྱུ་མཚན་ཡོད་དེ། དེ་སྤངས་པ་ན་ཉེས་པ་ཆགས་
སོགས་ཀུན་སྤོང་ནུས་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར།
གཉིས་པ་ལ་གཉིས། སྐྱེས་བུས་མ་བྱས་པའི་རིག་བྱེད་ཚད་མ་ཡིན་
པ་དགག་པ་དང༌། ཕྱོགས་གཅིག་ལ་མི་སླུ་བས་དེ་ཚད་མ་ཡིན་པ་
དགག་པའོ། །དང་པོ་ལ་གསུམ། རིག་བྱེད་ཚད་མ་ཡིན་པ་དགག་
པ་དང་། མ་བྱས་པ་དགག་པ་དང༌། རྟག་པ་དགག་པའོ། །དང་
པོ་ལ་གཉིས། མགོ་མཚུངས་ཀྱིས་དགག་པ་དང༌། རིགས་པ་་་
གཞན་གྱིས་དགག་པའོ། ། དང་པོ་ནི། རང་རེས། སྐྱེས་བུ་ཕུལ་
བྱུང་ལ་ལྟོས་པ། ཞེས་པར། ཉེས་པ་ཀུན་ཟད་ཡོན་ཏན་ལྡན་ཀུན་
གྱི་སྐྱེས་བུས་བརྩམས་པའི་ལུང་དེ། ལུང་རྣམ་དག་ཡིན་བྱས་པ་ལ།
རིག་བྱེད་པ་དང༌། སྤྱོད་པ་བ་ན་རེ། དེ་མི་འཐད་དེ། ཉེས་
– 161 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཟད་ཀྱི་སྐྱེས་བུ་མི་སྲིད་པའི་ཕྱིར་ཏེ། སྐྱེས་བུ་རྣམས་ནི་ངག་སྨྲ་བ་
དང་ ལྡན་ པའི་ ཕྱིར་ དང་། དབང་ པོ་ དང་ ལྡན་ པའི་ ཕྱིར་ དང་།
ལག་པ་སོགས་དང་ལྡན་པའི་ཕྱིར། ཉེས་པ་ཀུན་ཟད་ཡོན་ཏན་ཀུན་
ལྡན་གྱི་སྐྱེས་བུས་བརྩམས་པའི་ལུང་དེ་ལུང་རྣམ་དག་མིན་ཀྱང་ལུང་
རྣམ་དག་ཡོད་དེ། དྲང་སྲོང་རྣམས་ཀྱི་ཐུགས་ལ་གསལ་པའི་རིག་
བྱེད་ ཀྱི་ མིང་ ཚིག་ ཡི་ གེ་ རྣམས་ ནི་ ལུང༌ རྣམ་ དག་ ཡིན་ པའི་ ཕྱིར།
རིག་བྱེད་ཀྱི་ཚིག་དེ་ལ་བཞི་ཡོད་དེ། སྙན་ངག་གི་རིག་བྱེད། ངེས་
རྗོད་ཀྱི་རིག་བྱེད། མཆོད་སྦྱིན་གྱི་རིག་བྱེད། སྲིད་བསྲུང་གི་རིག་
བྱེད་རྣམས་སུ་ཡོད་པའི་ཕྱིར། དེ་ཡང་རིག་བྱེད་ཀྱི་མིང་ཚིག་ཡི་གེ་
རྣམས་ནི། རྟག་པ། གཅིག་པུ་ཆ་མེད། རང་གི་བརྗོད་བྱའི་
དོན་དང་འབྲེལ་པ་རྟག་དངོས་གྲུབ་པའི་རྒྱུ་མཚན་གྱིས་དོན་བདེན་པ་
ཁོ་ན་སྟོན་པ་དང་། རིག་བྱེད་སྒྲ་དོན་གྱི་འབྲེལ་པ་དེ་ཡང་རྟག་པ།
གཅིག་པུ། ཆ་མེད། ཆོས་གཞན་ལ་ལྟོས་མེད་ཀྱི་རང་རྐྱ་ཐུབ་པའི་
རྫས་ཡོད་དུ་འདོད། དེའི་ནང་ནས་རིག་བྱེད་ཀྱི་ཚིག་ཆོས་ ཅན།
བདེན་པའི་དོན་ཅན་ཡིན་ཏེ། སྐྱེས་བུས་མ་བྱས་པའི་ཚིག་ཡིན་པའི་
ཕྱིར། ཡང་དེ་བདེན་པའི་དོན་ཅན་ཡིན་ཏེ། རིག་བྱེད་ཀྱི་ངག་གི་
ཕྱོགས་གཅིག་བདེན་པ་ཡིན་པའི་ཕྱིར། དཔེར་ན། མེ་གྲང་བ་
ཟློག་བྱེད་ཡིན་ཞེས་པ་དང༌། ཟླ་བ་བཅུ་གཉིས་ལོ་ཡིན་ཞེས་ པའི་
རིག་བྱེད་ཀྱི་གང་བདེན་པ་བཞིན་ཞེས་པའི་དེ་སྒྲུབ་ཀྱི་རྟགས་ཡང་
དག་གཉིས་ཁས་བླངས་བྱུང་བའི་དང་པོ་དེ། དེ་སྒྲུབ་ཀྱི་རྟགས་ཡང་
དག་ཡིན་པ་འགོག་པ་ལ། ཚིག་རྣམས་ལོག་པ་ཉིད་ཀྱི་རྒྱུ། །ཞེས་པ་
ནས། འདོད་པ་ཁོ་ན་གསལ་མི་འགྱུར། ཞེས་པའི་བར་གསུངས།
གཉིས་པ་དེ་དེ་སྒྲུབ་ཀྱི་རྟགས་ཡང་དག་ཡིན་པ་འགོག་པ་ལ། གང་
ཕྱིར་རིག་བྱེད་ཕྱོགས་གཅིག་ཕྱིར། །ཞེས་པ་ནས། བདེན་པའི་དོན་
– 162 -



རྣམ་འགྲེལ་ལེའུ་དང་པོའི་ཊིཀྐ
གཅིག་མེད་པ་མིན། ། ཞེས་ པའི་བར་གསུངས། རྗོད་པ་པོ་ལ་སྒྲ་
གནས་པས། ། ཞེས་པ་ནས། མི་དམིགས་པས་ནི་མི་འགྲུབ་པོ། །
ཞེས་པའི་བར་གྱིས་སྔར་བཤད་ཀྱི་རིགས་པ་རྣམས་ཀྱི་མཇུག་བསྡུས་
ནས་སྟོན་པ་ཡིན་ནོ། ། རིག་བྱེད་ཚད་མ་དང་ནི་འགས་བྱེས་སྨྲ། །
ཞེས་པ་ནི། གཞུང་རྩ་བའི་ཚིག་མིན་གྱི། རང་འགྲེལ་གྱི་ཚིག་ཤོར་
བ་ཡིན་ནོ། །ཁོའི་རིགས་པ་དང་པོ་དེ་དེ་སྒྲུབ་ཀྱི་རྟགས་ཡང་དག་ཡིན་
པ་འགོག་བྱེད་ཀྱི་རིགས་པ་རྒྱས་པར་བཤད་ནས། གཉིས་པ་དེ་དེ་
སྒྲུབ་ཀྱི་རྟགས་ཡང་དག་ཡིན་པ་འགོག་བྱེད་ཀྱི་རིག་པ་མདོར་བསྟན་
ཙམ་ལས་མི་སྟོན་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་
དེ། རིགས་པ་དང་པོ་དེ་ཁོ་རང་གི་ལུགས་ཀྱི་རིག་བྱེད་ཀྱི་ཚིག་
བདེན་པའི་དོན་ཅན་དུ་སྒྲུབ་པའི་རིགས་པའི་གཙོ་བོ་ཡིན་པ་དང༌།
རིགས་པ་ཕྱི་མ་དེ་ལ་མངོན་སུམ་གྱིས་ཀྱང་གནོད་པ་སྟོན་ནུས་པ་ལ་
དགོངས་ནས་མ་བསྟན་པ་ཡིན་པའི་ཕྱིར། དེ་ཡང་ཚིག་རྣམས་ལོག་
པ་ཉིད་ཀྱི་རྒྱུ་ཞེས་པ་ནས། འབྲེལ་པ་ཅན་རྣམས་མི་རྟག་ཕྱིར། །
ཞེས་པའི་བར་གྱིས་རིག་བྱེད་ཀྱི་ཚིག་བདེན་པའི་དོན་ཅན་དུ་སྒྲུབ་
པའི་བསྒྲུབ་བྱ་འགོག་པ་ཡིན། - འབྲེལ་བ་ཅན་རྣམས་མི་རྟག་ཕྱིར་
ཞེས་པ་ནས། བྱེད་པ་པོ་རྣམས་མི་དྲན་ཕྱིར། །ཞེས་པའི་བར་གྱིས་
རིག་བྱེད་ཀྱི་སྒྲ་དོན་གྱི་འབྲེལ་པ་དངོས་པོ་ཡིན་པ་འགོག་པར་བྱེད་པ་
ཡིན། བྱེད་པ་པོ་རྣམས་མི་དྲན་ཕྱིར། ། ཞེས་པ་ནས་ཡིག་རྣམས་
གཞན་དང་ཁྱེད་མེད་ཕྱིར། ། ཞེས་པའི་བར་ གྱིས། རིག་བྱེད་ཀྱི་
ཚིག་དེ་སྐྱེས་ བུས་ མ་ བྱས་ པའི་ རྒྱུ་མཚན་འགོག་ པར་བྱེད་ པ་ ཡིན།
ཡིག་རྣམས་གཞན་དང་ཁྱད་མེད་ཕྱིར། །ཞེས་པ་ནས། འཇིག་པ་
ཡོད་ཙམ་འབྲེལ་བ་ཅན། ། ཞེས་པའི་བར་གྱིས་རིག་བྱེད་ཀྱི་ཚིག་མ་
བྱས་པ་འགོག་པར་བྱེད་པ་ཡིན། འཇིག་པ་ཡོད་ཙམ་འབྲེལ་བ་
– 163 -
1



རྗེ་སྨོན་ལམ་དཔལ་པའི་རྣམ་འགྲེལ་ཊཱིཀྐ
，
ཅན། ། ཞེས་པ་ནས་སྐྱེས་བུས་མ་བྱས་ཞེས་བྱ་ཉིད། ། ཅེས་པའི་བར་
གྱིས་རིག་སྒྲ་ རང་གི་ངོ་བོ་རྟག་པ་ཡིན་ པ་ བཀག་ནས་མི་རྟག་པར་
བསྟན་ པ་ ཡིན། སྐྱེས་ བུས་ མ་ བྱས་ ཞེས་བྱ་ཉིད། །ཅེས་ པ་ནས།
འགའ་ཡིས་བརྡ་བྱས་ཉིད་ཡིན་ན། ཞེས་པའི་བར་གྱི་སྐྱེས་བུས་མ་
བྱས་པ་ཡིན་ན་བདེན་པའི་དོན་ཅན་ཡིན་པས་ཁྱབ་པ་འགོག་པ་ཡིན།
འགའ་ཡིས་བརྡ་བྱས་ཉིད་ཡིན་ན། །ཞེས་པ་ནས། གང་ཕྱིར་རིག་
བྱེད་ཕྱོགས་གཅིག་ཕྱིར། །ཞེས་པའི་བར་གྱིས། རིག་བྱེད་ཀྱི་སྔགས་
སྐྱེས་བུས་མ་བྱས་པའི་སྒྲུབ་བྱེད་བྱེ་བྲག་ཏུ་འགོག་པར་བྱེད་པ་ཡིན།
འོ་ན་རིག་བྱེད་ཀྱི་ཚིག་རྣམས་ཀྱི་ནང་ནས་རིག་བྱེད་ཀྱི་སྔགས་སྐྱེས་
བུས་མ་བྱས་པ་བྱེ་བྲག་ཏུ་འགོག་དགོས་པའི་རྒྱུ་མཚན་ཅི་ཡིན་ཟེར་ན།
དེའི་རྒྱུ་མཚན་ཡོད་དེ། རིག་བྱེད་ཀྱི་སྔགས་དེ་རིག་བྱེད་ཀྱི་ཡི་གེ་
གཞན་ལས་འདོན་པ་དཀའ་བ་དང་། དུག་ཞི་བ་སོགས་ཀྱི་ནུས་པ་
དང་ལྡན་པའི་རྒྱུ་མཚན་གྱིས་སྐྱེས་བུས་མ་བྱས་སམ་སྙམ་པའི་དོགས་
པ་ཤས་ཆེ་བའི་རྒྱུ་མཚན་གྱིས་དེ་ལྟ་བུའི་དོགས་པ་བཟློག་པའི་དོན་དུ་
དགག་པ་བྱེ་བྲག་ཏུ་བསྟན་པ་ཡིན་ནོ། ། དེས་ན་རིག་བྱེད་ཀྱི་ཚིག་
བདེན་པའི་དོན་ཅན་དུ་སྒྲུབ་པ་ལ་རྟགས་དགོད་པ་དང་། ཁྱབ་པ་
སྒྲུབ་པ་གཉིས་ལས། དང་པོ་ནི། རིག་བྱེད་ཀྱི་ཚིག་ཆོས་ཅན།
བདེན་པའི་དོན་ཅན་ཡིན་ཏེ། སྐྱེས་བུས་མ་བྱས་པའི་ཚིག་ཡིན་པའི་
ཕྱིར། དེ་ལ་ཁྱབ་པ་ཡོད་དེ། ཚིག་རྣམས་དོན་ལོག་པ་སྟོན་པ་ཉིད་
ཀྱི་རྒྱུ་ཉེས་པ་ཆགས་སོགས་རྣམས་ཡིན་ལ། དེ་རྣམས་སྐྱེས་བུ་ལ་
བརྟེན་པ་ཡིན་པའི་ཕྱིར་ཞེས་ནི་རིག་བྱེད་པ་ལ་ལ་རྗོད་པར་བྱེད་དོ། །
དེ་མགོ་མཚུངས་ཀྱིས་འགོག་པ་ནི། སྐྱེས་བུས་མ་བྱས་པའི་ཚིག་ཡིན་
ན་ལོག་པའི་དོན་ཅན་ཅིས་ཀྱང་མིན་ཏེ་ཡིན་པར་ཐལ། ཚིག་རྣམས་
དོན་བདེན་པ་སྟོན་པ་ཉིད་ཀྱི་རྒྱུ་བརྩེ་སོགས་ཀྱི་ཡོན་ཏན་རྣམས་ཡིན་
– 164 –



རྣམ་འགྲེལ་ལེའུ་དང་པོའི་ཊིཀྐ
ལ། དེ་རྣམས་སྐྱེས་བུ་ལ་བརྟེན་པ་ཡིན་པའི་ཕྱིར་ཞེས་ནི་སངས་
རྒྱས་པ་གཞན་དག་བརྗོད་དོ། ། གཉིས་པ་ལ་གསུམ། བརྗོད་བྱའི་
དོན་ལ་བརྟགས་ལ་དགག སྒྲ་དོན་གྱི་འབྲེལ་ པ་ལ་བརྟགས་ལ་་
དགག རྗོད་བྱེད་ལ་བརྟགས་ལ་དགག་པའོ། །དང་པོ་ལ་གཉིས།
དོན་གོ་བྱེད་ལ་བརྟགས་ལ་དགག་པ་དང་། དོན་ཉིད་ལ་བརྟགས་
ལ་དགག་པའོ། ། དང་པོ་ནི། རིག་བྱེད་ཀྱི་ཚིག་རྣམས་ཆོས་ཅན།
ཁྱོད་སྐྱེས་བུས་བྱས་པ་མིན་ཡང་དོན་ལོག་པ་ཉིད་དུ་སྟོན་སྲིད་པར་
ཐལ། ཁྱོད་ལས་དོན་ཤེས་ཤིང་གོ་བར་བྱེད་པ་དག་གི་རྒྱུ་བརྡ་ཡིན་
ལ། བརྡ་ནི་སྐྱེས་བུ་ལ་བརྟེན་པ་དེའི་ཕྱིར། ཁོ་ན་རེ། དང་པོ་
མ་གྲུབ་སྟེ། རིག་བྱེད་ཀྱི་ཚིག་རྣམས་རང་གི་བརྗོད་བྱའི་དོན་དང་
འབྲེལ་པ་རྟག་དངོས་གྲུབ་པའི་རྒྱུ་མཚན་གྱིས་རང་གི་བརྗོད་བྱའི་དོན་
སྟོན་པ་ཡིན་གྱི། དེ་ལས་དོན་གོ་བ་སྐྱེས་བུས་བརྡ་བྱས་པ་ལ་ལྟོས་པ་
མ་ཡིན་པའི་ཕྱིར་ཟེར་ན། འོ་ན་འདིའི་དོན་འདི་ཡིན་ནོ་ཞེས་བརྡ་
སྦྱར་བ་རིགས་པ་མེད་པར་ཡང་། རིག་བྱེད་ཀྱི་སྒྲ་ཐོས་ཙམ་ནས་
དོན་རྫོགས་པར་རྟོགས་པརའགྱུར་བར་ཐལ། ཕྱོགས་སྔ་མ་དེའི་
ཕྱིར། ཁོ་ན་རེ། མ་ཁྱབ་སྟེ། འཆད་པ་པོའི་བརྡ་ལས་རིག་བྱེད་
སྒྲ་དོན་གྱི་འབྲེལ་བ་དེ་ནི་ཉན་པ་པོའི་བློ་ཡུལ་དུ་གསལ་བར་བྱེད་
དགོས་པ་ཡིན་པའི་ཕྱིར་ཟེར་ན། འོ་ན་རིག་བྱེད་ཀྱི་ཚིག་ལས་དོན་
གོ་བ་ལ། རིག་བྱེད་སྒྲ་དོན་གྱི་འབྲེལ་པ་དངོས་པོ་བ་གཞན་་་་་་
བརྟགས་པ་ནུས་མེད་དུ་འགྱུར་པར་ཐལ། ཕྱོགས་སྔའི་རྟགས་དེའི་
ཕྱིར། གཉིས་པ་ལ་གཉིས། རྒྱས་པར་བཤད་པ་དང་། དོན་
བསྡུ་བའོ། ། དང་པོ་ནི། རིག་བྱེད་ཀྱི་ཚིག་དེ་རང་གི་བརྗོད་བྱའི་
དོན་དང་འབྲེལ་པ་དངོས་པོ་བ་གྲུབ་པའི་རྒྱུ་མཚན་གྱིས་རང་གི་་་༌
བརྗོད་བྱའི་དོན་སྟོན་ན། དེའི་ཚིག་རྣམས་དོན་གཅིག་ཁོ་ན་ལ་
-- 165 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
A
བརྗོད་བྱ་རྗོད་བྱེད་དུ་འབྲེལ་པར་ངེས་སམ། དོན་དུ་མ་དང་བརྗོད་
བྱ་རྗོད་བྱེད་དུ་འབྲེལ་བར་ངེས། དང་པོ་ལྟར་རོ་ཞེ་ན། དེ་ལས་
དོན་ གཞན་ དུ་ མ་ རྟོགས་ པར་ མི་ འགྱུར་ བར་ ཐལ་ ལོ། ། ཁོ་ ན་ རེ།
གཉིས་པ་ལྟར་དེ་དོན་དུ་མ་དང་བརྗོད་བྱ་རྗོད་བྱེད་དུ་མངོན་པར་
འབྲེལ་ལོ་ཞེ་ན། འོ་ན་དེའི་ཚིག་དེས་བདེན་པའི་དོན་དང་འགལ་
བ་རྫུན་པའི་དོན་ཡང་གསལ་བར་བྱེད་པ་ཡིན་པར་ཐལ། ཕྱོགས་སྔ་
མ་དེའི་ཕྱིར། འདོད་ན་སོང་། སྐྱེས་བུས་མ་བྱས་པ་ཉིད་ཀྱང་རིག་
བྱེད་ཀྱི་ཚིག་བདེན་པའི་དོན་དུ་སྒྲུབ་པའི་རྟགས་ཡང་དག་ཏུ་ཀུན་དུ་
བརྟགས་ པ་ དོན་མེད་དུ་འགྱུར་ བར་ ཐལ། འདོད་ པ་དེའི་ཕྱིར།
འབྲེལ་པ་དངོས་པོ་བ་ཡོད་པ་ལ་སྒྲུབ་བྱེད་མེད་པར་སྟོན་པ་ནི། ཐ་
དད་པ་རིག་བྱེད་ཀྱི་བུམ་པ་དང༌། དེ་བརྗོད་པའི་སྒྲ་རྣམས་ལ་་་
འབྲེལ་པ་དངོས་པོ་བ་ཡང་མེད་པར་ཐལ། དེ་རྣམ་པར་བཞག་པའི་
ཕྱིར་དུ་སྒྲུབ་བྱེད་ཀྱི་གཏན་ཚིགས་ཡང་དག་བརྗོད་པ་མེད་པའི་ཕྱིར།
གཉིས་པ་ནི་། རིག་བྱེད་ཀྱི་ཚིག་རྣམས་རྣམ་པ་ཀུན་ཏུ་དོན་སྟོན་
པའི་ནུས་མེད་དུ་འགྱུར་པར་ཐལ། དེ་རྣམས་དོན་སྟོན་བྱེད་དུ་སྐྱེས་
བུས་ལེགས་པར་བརྡ་མ་བྱས་པའི་ཕྱིར། ཁོ་ན་རེ། རིག་བྱེད་ཀྱི་
ཚིག་རྣམས་དོན་སྟོན་བྱེད་དུ་སྐྱེས་བུས་ལེགས་པར་བརྡ་བྱས་པར་ཁས་
ལེན་ནོ་ཞེ་ན། འོ་ན་རིག་བྱེད་པ་ཆོས་ཅན། ཁྱོད་ཀྱི་གྲུབ་མཐའ་
འདི་ནི་དངོས་སུ་གླང་ཆེན་གྱི་ཁྲུས་དང་འདྲ་བར་འགྱུར་པར་ ཐལ།
ཁྱོད་ཀྱིས་རིག་བྱེད་ཀྱི་ཚིག་རྣམས་དོན་བདེན་པ་ཁོ་ན་སྟོན་པར་་་་
འདོད་ནས། དེ་དོན་སྟོན་བྱེད་དུ་སྐྱེས་བུས་བརྡ་མ་བྱས་པར་ཁས་
ལེན། དེ་དོན་སྟོན་པའི་ནུས་མེད་དུ་ཐལ་བའི་ཉེས་པ་སྤང་བར་
འདོད་ནས་དེས་བརྡ་བྱས་པར་ཁས་ལེན་པའི་ཕྱིར། གཉིས་པ་ལ་
གཉིས། འབྲེལ་པ་རྟག་དངོས་དགག་པ་དང་། འབྲེལ་པ་ཅན་
ཁ 166 -



རྣམ་འགྲེལ་ལེའུ་དང་པོའི་ཊཱིཀྐ
དང༌ རྫས་ གཅིག་ དང༌ ཐ་ དད་ དགག་ པའོ། ། དང༌ པོ་ ལ་ གཉིས།
རྟགས་དགོད་པ་དང་། དེའི་ལན་དགག་པའོ། །དང་པོ་ནི། རིག་
བྱེད་ཀྱི་བུམ་པ་ཞེས་བརྗོད་པའི་སྒྲ་ཆོས་ཅན། ཁྱོད་དང་རིག་བྱེད་
ཀྱི་ བུམ་ པ་ གཉིས་ ཀྱི་ འབྲེལ་ པ་ ལ་ རྟག་ དངོས་ ཡོད་ པ་ མིན་ ཏེ།
འབྲེལ་པ་ཅན་ཁྱོད་དང་རིག་བྱེད་ཀྱི་བུམ་པ་རྣམས་མི་རྟག་པ་ཡིན་
པའི་ཕྱིར། དེས་ན་རིག་བྱེད་ཀྱི་བུམ་པའི་དོན་དང་། དེ་བརྗོད་
པའི་སྒྲའི་འབྲེལ་པ་དེ་སྐྱེས་བུའི་རྟོག་བློ་ཡིས་ལེགས་པར་བརྟགས་ནས་
བྱས་ པ་ ཡིན་ ཏེ། བརྡ་ ཙམ་ གྱིས་ བཞག་ པ་ ཡིན་ པ་ དེའི་ ཕྱིར།།
གཉིས་པ་ལ་གཉིས། དོན་ཕྱི་མ་དང་འབྲེལ་པ་ལྷན་ཅིག་སྐྱེས་པ་
དགག རྟེན་ཞིག་ན་བརྟེན་པའི་མི་འཇིག་པའི་ལན་དགག་པའོ། །
དང་པོ་ནི། རིག་བྱེད་སྒྲ་དོན་གྱི་འབྲེལ་ པ་དངོས་ པོ་ བ་ཡོད་ན།
གསར་བྱུང་གི་དེ་རིང་གི་རིག་བྱེད་ཀྱི་བུམ་པ་ལ་རིག་བྱེད་ཀྱི་བུམ་པའི་
སྒྲ་མི་འཇུག་པར་ཐལ། དེ་ལ་རིག་བྱེད་ཀྱི་བུམ་པའི་སྒྲ་དོན་གྱི་
འབྲེལ་པ་དངོས་བོ་པ་མེད་པའི་ཕྱིར། ཁྱབ་པ་ཁས། རྟགས་ཀྱང་
ཁས་བླངས་ཏེ། དེའི་འབྲེལ་པ་དངོས་པོ་བ་དེ་ཁ་སང་གི་བུམ་པ་ལ་
ཡོད་པ་གང་ཞིག དེ་འདྲའི་འབྲེལ་པ་དེ་ཁ་སང་གི་རིག་བྱེད་ཀྱི་
བུམ་པ་ལ་ཡོད་པ་དང༌། དེ་རིང་གི་རིག་བྱེད་ཀྱི་བུམ་པ་ལ་ཡོད་པའི་
ཆ་དང་བཅས་པ་མིན་པའི་ཕྱིར། ཁོ་ན་རེ། རྩ་བའི་རྟགས་མ་གྲུབ་
སྟེ། དེ་འདྲའི་འབྲེལ་པ་དེ་དེ་རིང་གི་བུམ་པའི་དོན་དང་ལྷན་ཅིག་
ཏུ་སྐྱེས་པའི་ཕྱིར་ཟེར་ན་ནི། རྟགས་དེ་མི་འཐད་པར་ཐལ། རིག་
བྱེད་ཀྱི་བུམ་པའི་སྒྲ་རྣམས་ལ་ནི་དེ་རིང་གི་བུམ་པའི་དོན་དང་སྔར་
འབྲེལ་མེད་ཀྱི་རང་བཞིན་དག་རྣམ་པར་བཟློག་ནས། ཕྱིས་གསར་
དུ་འབྲེལ་པ་གྲུབ་པ་མི་རིགས་པའི་ཕྱིར། ཁོ་ན་རེ། ཁྱེད་རང་ལ་
ཡང་ཉེས་པ་དེ་མཚུངས་སོ་ཞེ་ན། དཔལ་ལྡན་ཆོས་ཀྱི་གྲགས་པ་
- 167 –



རྗེ་སྨོན་ལམ་དཔལ་བའི་རྣམ་འ གྲེལ་ཊཱིཀྐ
ཆོས་ཅན། ཁྱོད་ལ་འབྲེལ་པ་དངོས་པོ་བ་ཁས་ལེན་པ་ལ་བརྗོད་པའི་
ཉེས་པ་འདི་མེད་དེ། ཁྱོད་ཀྱིས་རིག་བྱེད་སྒྲ་དོན་གྱི་འབྲེལ་པ་དེ་
སྤྱོད་པ་པས་རྟོག་པས་རྣམ་ པར་བཏགས་པ་ཙམ་དུ་ཁས་ལེན་པའི་
ཕྱིར། གཉིས་པ་ནི། ཁོ་ན་རེ། གལ་ཏེ་རྟེན་རིག་བྱེད་ཀྱི་སྒྲ་དང་
དེ་ཡི་དོན་ནི་འཇིག་ན་ཡང་། བརྟེན་པ་རིག་བྱེད་སྒྲ་དོན་གྱི་འབྲེལ་
པ་འཇིག་པ་མ་ཡིན་ཏེ། དེ་རྟག་པ་ཡིན་པའི་ཕྱིར། དཔེར་ན་རྟེན་
ཤིང་གི་གསལ་བ་འཇིག་ན་ཡང་། དེ་ལ་བརྟེན་པའི་ཤིང་གི་རིགས་
དོན་གཞན་མི་འཇིག་པ་དང་འདྲའོ། །ཞེ་ན། ཐོག་མར་དཔེ་དེ་མི་
འཐད་པར་སྟོན་པ་ནི། ཆོས་ཅན། རྒྱུ་མཚན་གང་གིས་ན་ཤིང་
གསལ་དེ་ཤིང་གི་རིགས་དོན་གཞན་གྱི་རྟེན་དུ་འདོད་པ་ཡིན་པ་དེ་མི་
འཐད་པར་ཐལ། རྟག་པ་རྣམས་ལ་རྐྱེན་གྱིས་ཕན་འདོགས་པའི་
ནུས་པ་གང་ཡིན་པ་དེ་མེད་པའི་ཕྱིར། ཁོ་ན་རེ། མ་ཁྱབ་སྟེ།
ཤིང་གི་གསལ་བས་ཤིང་གི་རིགས་ལ་ཕན་མི་འདོགས་ཀྱང་། དེའི་
གསལ་བྱེད་ཀྱི་རྒྱུ་ཡིན་པའི་ཕྱིར། དཔེར་ན་སྒྲོན་འོད་ཀྱིས་རང་དུས་
ན་གྲུབ་ཟིན་པའི་མུན་ཁུང་གི་བུམ་གཟུགས་ཀྱི་རིགས་འདྲ་ཕྱི་མ་ལ་
ཕན་མི་འདོགས་ཀྱང༌། དེའི་གསལ་བྱེད་ཀྱི་རྒྱུ་ཡིན་པ་བཞིན་ནོ་ཞེ་
ན། དཔེ་དེ་མི་འཐད་པར་སྟོན་པ་ནི། ཆོས་ཅན། དཔེ་དེ་མི་
འཐད་པར་ཐལ། རིགས་པ་ཤེས་པ་ཕྱོགས་ཀྱི་གླང་པོས་སྒྲོན་འོད་དེ་
རང་དུས་ན་གྲུབ་ཟིན་པའི་མུན་ཁུང་གི་བུམ་གཟུགས་ཀྱི་རིགས་འདྲ་
ཕྱི་མ་སོགས་ཀྱིས་ཀྱང་རང་འཛིན་མིག་ཤེས་སྐྱེད་རུང་དུ་བྱེད་པ་ལ་ནི་
རང་དུས་ན་གྲུབ་ཟིན་པའི་མུན་ཁུང་གི་བུམ་གཟུགས་ཀྱི་རིགས་འདྲ་
ཕྱི་མའི་གསལ་བྱེད་ཀྱི་རྒྱུ་ཡིན་པར་འདོད་པའི་ཕྱིར་ཏེ། སྒྲོན་འོད་
རང་དུས་ན་གྲུབ་པ་ཟིན་པའི་མུན་ཁུང་གི་བུམ་གཟུགས་ཀྱི་རིགས་
འདྲ་ཕྱི་མ་དེས་རང་འཛིན་མིག་ཤེས་སྐྱེད་པར་བྱེད་པ་ཡི། ལྷན་
ཨ- 168 --
- i
år ind 5
in irit to



ir
io
，
ir
རྣམ་འགྲེལ་ལེའུ་དང་པོའི་ཊིཀྐ
ཅིག་བྱེད་པ་ཡི་རྒྱུ་བདག་རྐྱེན་དབང་པོ་དང༌། དེ་མ་ཐག་རྐྱེན་ཡིད་
བྱེད་རྣམས་ཚོགས་པའི་ཚེ་ན། སྒྲོན་འོད་ལ་ལྟོས་ནས་རང་འཛིན་
མིག་ཤེས་དེ་སྐྱེད་པར་ནི་རུང་བ་ཉིད་ཡིན་པའི་ཕྱིར། དཔེ་མ་གྲུབ་
པར་མ་ཟད། དོན་མ་གྲུབ་པར་སྟོན་པ་ནི། ཤིང་གསལ་དེས་ཤིང་
གི་རིགས་དེ་གྲུབ་ཟིན་གསལ་བར་འདོད་པ་དེ་མི་འཐད་པར་ཐལ།
རྒྱུ་མཚན་གང་གི་ཕྱིར་ན། གསལ་བྱེད་ཤིང་གསལ་རང་གི་གསལ་བྱ་
ཤིང་ གི་ རིགས་ ལ་ ཕན་ པའི་ དོན་ ཅི་ བྱས་ ཏེ་ མ་ བྱས་ པའི་ ཕྱིར་ ཏེ།
ཤིང་གི་རིགས་རྣམས་སྔར་མི་གསལ་ཕྱིས་གསལ་བའི་ཁྱད་པར་མེད་
པའི་ཕྱིར་ཏེ། ཤིང་གི་རིགས་དེ་འགྱུར་བ་མེད་པའི་རྟག་པ་ཡིན་
པའི་ཕྱིར། གཉིས་པ་ནི། རིག་བྱེད་སྒྲ་དོན་གྱི་འབྲེལ་པ་དེ་དངོས་
པོ་ཉིད་དུ་གྱུར་དུ་ཆུག་མོད། དེ་ལྟ་ན་དེ་རིག་བྱེད་ཀྱི་སྒྲ་དོན་གཉིས་
དང་རྫས་ཐ་དད་དམ་རྫས་གཅིག་ཡིན། དང་པོ་ལྟར་ན། ཚད་
མའི་བློ་ལ་དེ་གསུམ་རྫས་སྣ་ཚོགས་པ་གསུམ་དུ་སྣང་བར་འགྱུར་པར་
ཐལ། དེ་གསུམ་རྫས་ཐ་དད་ཡིན་པའི་ཕྱིར། འདོད་ན། དེ་
འདྲའི་འབྲེལ་པ་དེ་ཆ་མེད་ཡིན་པ་ཉམས་སོ། ། ཁོ་ན་རེ། གཉིས་པ་
ལྟར་འབྲེལ་པ་དེ་དེ་གཉིས་ལས་རྫས་ཐ་དད་མིན་པར་དེ་གཉིས་ལས་
རྫས་ཐ་དད་མིན་པར་དེ་གཉིས་དང་ཆ་མེད་རྫས་གཅིག་ཡིན་ནོ་ཞེ་ན།
འོ་ན་དེ་འདྲའི་འབྲེལ་པ་དེ་དེའི་སྒྲ་དོན་དེ་ཉིད་ཡིན་པར་ཐལ་ལོ། །
ཁོ་ན་རེ། དེ་གསུམ་རྫས་གཅིག་དང་རྫས་ཐ་དད་གང་ཡང་མིན་ནོ་
ཞེ་ན། འོ་ན་དེའི་སྒྲ་དོན་དང་དེའི་འབྲེལ་པ་དངོས་པོ་མིན་པར་
ཐལ། དམ་བཅའ་དེའི་ཕྱིར། ཁྱབ་སྟེ། གཉིས་པོ་འདི་ལས་
རྫས་གཞན་པའི་དངོས་པོ་ཡོད་པ་མིན་པའི་ཕྱིར། དེས་ན་རིག་བྱེད་
ཀྱི་བུམ་པ་དང་དེའི་སྒྲའི་འབྲེལ་པ་དེ་སྤྱོད་པ་པོའི་རྟོག་པས་བྱས་པ་
ཡིན་གྱི། དོན་ལ་མ་གྲུབ་པར་ཐལ། དེ་གཉིས་བདག་གཅིག་ཏུ་
- 169 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡང་མ་འབྲེལ། དེ་བྱུང་དུ་ཡང་མ་འབྲེལ་བའི་ཕྱིར། དང་པོ་དེར་
ཐལ། དེ་རྣམས་དངོས་པོའི་ངོ་བོ་ཐ་དད་ཡིན་པའི་ཕྱིར། གཞན་
ཡང་རིག་བྱེད་སྒྲ་དོན་གྱི་འབྲེལ་པ་ཆོས་ཅན། གཞན་རིག་བྱེད་སྒྲ་
དོན་ལ་རག་ལུས་པ་དེ་མིན་པར་ཐལ། ཁྱོད་དེའི་སྒྲ་དོན་ལ་ལྟོས་
མེད་དུ་ཡོད་པའི་རང་རྐྱ་ཐུབ་པའི་རྫས་ཡོད་ཡིན་པའི་ཕྱིར། འམ་
ཞེས་པའི་སྒྲས་འདོན། གཞན་དེའི་སྒྲ་དོན་གྱི་འབྲེལ་པར་ཇི་ལྟར་
འགྱུར་བ་མི་འཐད་པར་ཐལ། འདོད་པའི་དེའི་ཕྱིར། གསུམ་པ་
ནི། རིག་བྱེད་ཀྱི་བུམ་པ་བརྗོད་པའི་སྒྲ་དེ། རང་གི་བརྗོད་བྱ་བུམ་
པ་དང་འབྲེལ་པ་དངོས་པོ་བ་གྲུབ་ན། རིག་བྱེད་ཀྱི་བུམ་ཡིག་གི་ཆ་
ཤེས་སུ་གྱུར་པའི་བ་ཡིག་དང༌། མ་ཡིག་ལ་སོགས་པའི་ཡི་གེ་རེ་རེ་བ་
རྣམས་རང་གི་བརྗོད་བྱ་བུམ་པ་དང་འབྲེལ་པ་དངོས་པོ་གྲུབ་བམ།
ཡི་གེ་རེ་རེ་བ་དེ་བསགས་པའི་རིག་བྱེད་ཀྱི་བུམ་པ་བརྗོད་པའི་ངག་
ཚིག་སོགས་རང་གི་བརྗོད་བྱ་བུམ་པ་དང་འབྲེལ་པ་དངོས་པོ་བ་གྲུབ།
དང་པོ་ལྟར་ན་དེ་མི་འཐད་པར་ཐལ། དེ་འདྲའི་ཡི་གེ་རེ་རེ་བ་དེ་
རང་གི་བརྗོད་བྱའི་དོན་བུམ་པ་སྟོན་པའི་ནུས་པ་མེད་པ་ཅན་དུ་
འགྱུར་པའི་ཕྱིར། ཞིང་ནི་འོག་མ་སྡུད་པའོ། །གཉིས་པ་ལྟར་རོ་ཞེ་
ན། རིག་བྱེད་ཀྱི་བུམ་པ་བརྗོད་པའི་ངག་ཚིག་ སོགས་ཆོས་ཅན།
ཁྱོད་ལ་རང་གི་བརྗོད་བྱ་བུམ་པ་དང་དངོས་པོ་ཡི་ནི་འབྲེལ་པ་འདི་ཇི་
ལྟ་བུར་ནི་འཇུག་པར་འགྱུར་བ་མི་འཐད་པར་ཐལ། ཁྱོད་རང་གི་
རྗོད་བྱེད་ཡིན་པའི་ཆ་དེ་རྟོགས་པས་ཀུན་བཏགས་པའི་དངོས་མེད་
ཡིན་པའི་ཕྱིར། གཉིས་པ་རིག་བྱེད་མ་བྱས་པ་དགག་པ་ལ་གཉིས།
མ་བྱས་པའི་སྒྲུབ་བྱེད་ལྟར་སྣང་དུ་བསྟན་པ་དང་། ཡི་གེ་དང་ཚིག་
ལ་བརྟགས་ན་མ་བྱས་པ་ཉིད་མི་འཐད་པའོ། ། དང་པོ་ལ་གཉིས།
བྱེད་པ་པོ་མི་དྲན་པ་རྟགས་སུ་མི་རུང་བ་དང་འདོད་པ་པོ་ཡིན་པ་
- 170 -



རྣམ་འགྲེལ་ལེའུ་དང་པོའི་ཊིཀྐ་
4 D DR 2
4
རྟགས་སུ་མི་རུང་བའོ། །དང་པོ་ནི། རིག་བྱེད་ཀྱི་ཚིག་སྐྱེས་བུས་མ་
བྱས་པའི་རྒྱུ་མཚན་ཅི་ཡིན་བྱས་པ་ལ། སྤྱོད་པ་པ་ན་རེ། དེ་ཆོས་
ཅན། སྐྱེས་བུས་མ་བྱས་པ་ཡིན་ཏེ། བྱེད་པ་པོ་རྣམས་མི་དྲན་པ་
ཡིན་པའི་ཕྱིར། དེ་སྐྱེས་བུས་མ་བྱས་ཀྱང་དེ་ཚད་མར་འདོད་དོ་
ཟེར་རོ་ལོ། ཞེས་པ་ནི། སློབ་དཔོན་ཐུགས་མ་རངས་པའོ། །སྤྱོད་
པ་བ་ཆོས་ཅན། ཁྱོད་ལོག་རྟོག་ངན་པའི་མུན་པས་ཁྱབ་པ་ཡིན་
པར་ཐལ། ཁྱོད་དམ་བཅའ་ལྟར་སྣང་དང་། སྒྲུབ་བྱེད་ལྟར་སྣང་
འདི་ལའང་། འདི་ཁོ་ན་བཞིན་ནོ་ཞེས་རྗེས་སུ་བརྗོད་པ་ཡོད་ཅིང་
ཞེན་པ་དེས་ནའི་ཕྱིར། གཉིས་པ་ལ་གཉིས། འདོད་པ་བརྗོད་པ་
དང་། དེ་དགག་པའོ། ། དང་པོ་ནི། བྱེད་པ་པོ་རྣམས་མི་དྲན་
ཕྱིར་ཞེས་པའི་རྟགས་ཇི་ལྟར་གྲུབ་བྱས་པས། རིག་བྱེད་ཀྱི་ཚིག་བྱེད་
པ་པོ་མི་དྲན་པ་ཡིན་ཏེ། ཇི་ལྟར་ད་ལྟ་རིག་བྱེད་འདོན་པའི་སྐྱེས་བུ་
འདིས་སློབ་དཔོན་གཞན་ལས་མ་ཐོས་པར་ནི་རིག་བྱེད་ཀྱི་ཡི་གེ་དང༌།
དེའི་བཀོད་པ་ཚིག་དང་། ཚིག་གི་བཀོད་པ་ངག་ནི་བརྗོད་པའི་
ནུས་པ་མེད་ལ། དེ་ལྟར་སློབ་དཔོན་གཞན་དེ་ལའང་། གཞན་ལ་
མ་བརྟེན་པར་བརྗོད་པའི་ནུས་པ་མེད་པའི་ཕྱིར། ཞེས་སྤྱོད་པ་པ་
འགའ་ཞིག་སྨྲ་འོ། ། དོན་ནི། རིག་བྱེད་ཀྱི་ཚིག་ཆོས་ཅན། བྱེད་
པ་པོ་མི་དྲན་ཏེ། འདོན་པ་སྔ་མ་སྔོན་དུ་སོང་བ་ཡིན་པའི་ཕྱིར་ཏེ།
འདོན་པ་ཡིན་པའི་ཕྱིར་ཞེས་པའོ། །གཉིས་པ་དེ་དགག་པ་ལ་གསུམ།
ཐོག་མ་མེད་པའི་སྒྲུབ་བྱེད་ཡང་དག་ཏུ་མ་གྲུབ། ཐོག་མེད་དུ་གྲུབ་
པས་མ་བྱས་པར་མི་འགྲུབ། དེ་གྲུབ་ཀྱང་ཚད་མར་མི་འགྲུབ་་་
པའོ། ། དང་པོ་ལ་རྟགས་མ་ངེས་པ་ནི། པཎྜི་ཏ་ནག་མོ་འབངས་
ཀྱིས་སྤེལ་ཞིང་། བརྩམས་པར་མཐུན་སྣང་དུ་གྲུབ་པ་ཡི་ནི་གཞུང་
གཞན། སྙན་ངག་གི་བསྟན་བཅོས་གཞོན་ནུ་འབྱུང་བ་དེ་ཡང་ཆོས་
ཁ 171 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཅན། རྒྱུ་མཚན་གང་གིས་ན་སྐྱེས་བུས་མ་བྱས་པ་དེ་ལྟར་དུ་རྗེས་སུ་
མི་དཔོག་སྟེ་དཔོག་རིགས་པར་ཐལ། ཁྱོད་སློབ་དཔོན་སྔ་མའི་མན་
ངག་སྔོན་དུ་སོང་བ་ལས་གཞན་དུ་ད་ལྟ་བ་གཞན་དག་གིས་འདོན་པ་
གང་མཐོང་སྟེ་མ་མཐོང་པའི་ཕྱིར། ཁྱབ་པ་ཁས། གཞན་ཡང་།
ད་ལྟ་རྩོམ་པའི་རྒྱུ་སྐྱེས་བུ་དངོས་སུ་མ་མཐོང་བ་ཅན་གྱི་རིག་བྱེད་ཀྱི་
ངག་གཞན་ཡང་ཆོས་ཅན། ཁྱོད་རང་རྒྱུ་སྐྱེས་བུ་དེ་ལས་སྐྱེ་བར་
འགྱུར་བར་ཡང་དག་པར་ཤེས་པར་འགྱུར་བར་ཐལ། ཁྱོད་སྐྱེས་
བུས་བརྩམས་པའི་བུམ་པ་ཞེས་བརྗོད་པའི་ངག་དང་ངག་ཏུ་མཚུངས་
པའི་ཕྱིར། ཁྱབ་སྟེ། རྒྱུའི་རིགས་གང་དང་གང་ལས་གྲུབ་པའི་
འབྲས་བུ་དེ་གཉིས་ཁྱད་པར་མེད་པར་རིགས་གཅིག་ན་རྒྱུ་དེ་གཉིས་
ཡང་རིགས་གཅིག་དགོས་པའི་ཕྱིར། དཔེར་ན། ཙན་དན་གྱི་མེ་
དང་ཤུག་པའི་མེ་གཉིས་མེར་རིགས་གཅིག་ན་ཙན་དན་དང་ཤུག་པ་
གཉིས་ཤིང་དུ་རིགས་གཅིག་དགོས་པ་བཞིན་ནོ། །དེས་ན་རྟགས་མི་
མཐུན་ཕྱོགས་ལ་མེད་ངེས་ཀྱི་ཁྱད་པར་དག་ནི་མ་བསྟན་པར་རིག་
བྱེད་མ་བྱས་པར་སྒྲུབ་པའི་གཏན་ཚིགས་རབ་ཏུ་སྤྲོས་པ་གང་ཡིན་པ་
དེ་དག་ཐམས་ཅད་ཁྱབ་པ་འཁྲུལ་པ་ཅན་ཡིན་པར་ཐལ། རིག་བྱེད་
ཀྱི་ཚིག་དང་འཇིག་རྟེན་པའི་ཚིག་དེ་གཉིས་ལ། རང་རྒྱུ་སྐྱེས་བུ་
འབྲས་བུར་མཚུངས་པར་མཐོང་པའི་ཕྱིར། གཉིས་པ་ནི། རིག་
བྱེད་ཀྱི་ཚིག་དེ་རྣམ་པ་ཀུན་ཏུ་ཐོག་མེད་ནས་གྲུབ་པར་གྱུར་དུ་ཆུག་
མོད། དེ་ལྟར་ཡིན་ན་དེ་སྐྱེས་བུས་བྱས་པ་མིན་པ་ལ་བརྟེན་པ་ཅན་
གྲུབ་པ་མིན་པར་ཐལ། དེ་ཡིན་ན་མིས་བྱས་པ། གཞན་ཡང་སྐྱེས་
བུས་མ་བྱས་པ་ཉིད་དང་མི་ལ་མི་བརྟེན་པར་འགྱུར་བའི་སྐྱོན་ཡོད་པ་
དེའི་ཕྱིར། ཇི་ལྟར་ཡོད་ན། ཀླ་ཀློ་ལ་སོགས་པས་མ་བག་མར་ལེན་
པའི་ཐ་སྙད་དང་། རྒྱང་པན་པས་སྐྱེ་བ་སྔ་ཕྱི་མེད་པར་སྨྲ་བའི་ཚིག་
- 172 ཁ་



རྣམ་འགྲེལ་ལེའུ་དང་པོའི་ཊིཀྐ
རྣམས་ཀྱང་ཆོས་ཅན། སྐྱེས་བུས་མ་བྱས་པ་དེ་བཞིན་དུ་འགྱུར་པར་
ཐལ། ཐོག་མེད་ཡིན་པའི་ཕྱིར་ཏེ། རྒན་རབས་སྔོན་མ་སྔོན་མས་
འདུས་བྱས་པའི་རྒྱུ་ལས་བྱུང་བ་ཡིན་པའི་ཕྱིར། གསུམ་པ་ནི། ཁོ་
ན་རེ། ཐོག་མེད་ཕྱིར་ན་དེ་བཞིན་འགྱུར། །ཞེས་པ་འདོད་དོ་ཞེ་ན།
འོ་ན་སྐྱེས་བུས་མ་བྱས་པའི་རྟགས་ཀྱིས་རིག་བྱེད་བདེན་པའི་དོན་
ཅན་དུ་གྲུབ་ནའང་ཡོན་ཏན་ཅི་ཞིག་ཡོད་དེ་མེད་པར་ཐལ། དེ་
འདྲའི་ཚིག་རྣམས་ཀྱང་སྐྱེས་བུས་མ་བྱས་པ་ཉིད་དུ་གྲུབ་པའི་ཕྱིར།
གཞན་ཡང་། རིག་བྱེད་ཀྱི་ཚིག་ཆོས་ཅན། མཐའ་གཅིག་ཏུ་དོན་
བདེན་པ་ཁོ་ན་སྟོན་པ་ལ་ཐེ་ཚོམ་དག་ཀྱང་སྨྲ་རིགས་པ་ཡིན་པར་ཐལ།
འཆད་པ་པོའི་ཀུན་སློང་གི་འདུ་བྱེད་ཀྱི་ཁྱད་པར་རྣམས་ལས་དོན་གྱི་
ཁྱད་པར་དུ་མ་ལ་བརྡ་སྦྱོར་བ་མཐོང་པའི་ཕྱིར། འདོད་ན། ཡང་
དག་པའི་ཤེས་པ་ཁོ་ནའི་རྒྱུ་ཡིན་པ་ཉམས་སོ། ། གཉིས་པ་ལ་གཉིས།
ཡི་གེ་མ་བྱས་པ་དགག་པ་དང་། ངག་མ་བྱས་པ་དགག་པའོ། །དང་
པོ་ནི། རང་རྒྱུ་སྐྱེས་བུས་མ་བྱས་པའི་རིག་བྱེད་ཡོད་ན། དེའི་ཡི་
གེ་འམ་དེའི་ངག་མ་བྱས་པ་ཡིན། དང་པོ་ལྟར་རོ་ཞེ་ན། དེའི་ཡི་
གེ་རྣམས་ཆོས་ཅན། ཁྱོད་སྐྱེས་བུས་མ་བྱས་པར་སྒྲུབ་པར་བྱེད་ན་
ཚད་མར་འགྲུབ་པའི་འབྲས་བུ་ ཅིར་འགྱུར་ཏེ་མི་འགྱུར་ པར་ ཐལ།
ཁྱོད་འཇིག་རྟེན་པའི་ཡི་གེ་གཞན་དང་ཡི་གེ་ཁྱད་པར་མེད་པའི་ཕྱིར།
གཉིས་པ་ལ་གཉིས། ཡི་གེ་ལས་རྫས་ཐ་དད་པའི་མ་བྱས་པའི་ངག་
དགག་པ་དང་། ཡི་གེའི་གོ་རིམས་ཁྱད་པར་ཅན་མ་བྱས་པའི་ངག་
ཡིན་པ་དགག་པའོ། ། དང་པོ་ལ་གཉིས། རྟགས་དགོད་པ་དང་།
ཕྱོགས་ཆོས་སྒྲུབ་པའོ། ། དང་པོ་ནི། ཁོ་ན་རེ། གཉིས་པ་ལྟར་
རིག་བྱེད་ཀྱི་ཡི་གེ་ལས་རྫས་ཐ་དད་པའི་རིག་བྱེད་ཀྱི་ངག་ཚིག་མ་བྱས་
པའི་ངག་ཡིན་ནོ་ཞེ་ན། དེ་མ་ཡིན་པར་ཐལ། རིག་བྱེད་ཀྱི་ངག་
– 173



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ནི་དེའི་ཡི་གེ་ལས་རྫས་ཐ་དད་དུ་ཡོད་པ་མིན་པའི་ཕྱིར་ཏེ། དེར་
ཚད་མས་མ་དམིགས་པའི་ཕྱིར། གཉིས་པ་ལ་གཉིས། དེ་ལས་
རྫས་ཐ་དད་པའི་ངག་ཆ་བཅས་དགག་པ་དང་། ཆ་མེད་དགག་
པའོ། །དང་པོ་ལ་གཉིས། ཆ་རེ་རེས་དོན་མི་སྟོན་པ་དགག་པ་དང་།
སྟོན་པ་དགག་པའོ། །
དང་པོ་ནི། ཁོ་ན་རེ། མ་དམིགས་ཕྱིར། ཞེས་པ་མ་གྲུབ་
སྟེ། རིག་བྱེད་ཀྱི་ཡི་གེ་ལས་རྫས་ཐ་དད་ཡིན་ནོ་ཞེ་ན། འོ་ན་རིག་
བྱེད་ཀྱི་ངག་དེ་ཡན་ལག་སྟེ་ཆ་དུ་མའི་བདག་ཉིད་ཡིན་ནམ། ཆ་
མེད་གཅིག་ཡིན། དང་པོ་ལྟར་ན། དེའི་ངག་གི་ཆ་དེ་རྣམས་ཐ་
དད་པ་རེ་རེ་ནས་རང་གི་བརྗོད་བྱའི་དོན་རྫོགས་པར་སྟོན་པའི་ནུས་
པ་མེད་པ་ཉིད་དམ། ཡོད། དང་པོ་ལྟར་ན། རིག་བྱེད་ཀྱི་ངག་
ཆོས་ཅན། ཁྱོད་རང་གི་བརྗོད་བྱའི་དོན་དེ་སྟོན་པའི་དངོས་པོ་ཅན་
མིན་པ་ལ་དེའི་དངོས་བོ་ཅན་དུ་བཏགས་པ་ཡིན་པར་ཐལ། ཁྱོད་
རང་གི་བརྗོད་བྱའི་དོན་སྟོན་བྱེད་དུ་བརྡ་སྦྱར་བ་གང་ཞིག ཁྱོད་དེ་
སྟོན་པའི་དངོས་པོ་ཅན་མིན་པའི་ཕྱིར། ཕྱི་མ་དངོས། འདོད་ན།
སྐྱེས་བུས་མ་བྱས་པའི་ངག་ཡིན་པ་ཉམས་སོ། ། དཔེར་ན། བྲམ་
ཟེའི་ཁྱེའུ་ལ་སེང་གེ་ཉིད་ལ་སོགས་པར་བཏགས་པ་བཞིན་ནོ། ། །
གཉིས་པ་ནི། ཁོ་ན་རེ། གཉིས་པ་ལྟར། རིག་བྱེད་ཀྱི་
ངག་གི་ཆ་རེ་རེ་ནས་རང་གི་བརྗོད་བྱའི་དོན་རྫོགས་པར་སྟོན་པའི་
ནུས་པ་དང་བཅས་པ་ཉིད་ཡིན་ནོ་ཞེ་ནའང་། འོ་ན་རིག་བྱེད་ཀྱི་
ངག་ལས་རང་གི་བརྗོད་བྱའི་དོན་གོ་བ་ལ་རིག་བྱེད་ཀྱི་ངག་གི་ཆ་དུ་མ་
ཉིད་བཏགས་པ་ལོག་ཅིང་དོན་མེད་པ་ཡིན་པར་ཐལ། ཕྱོགས་སྔ་
དེའི་ཕྱིར། གཞན་ཡང་རིག་བྱེད་ཀྱི་ངག་གི་ཡན་ལག་གཅིག་གི་དོན་
ནི་རྟོགས་པས་ཀྱང༌། དེའི་ངག་གི་དོན་མཐའ་དག་རྟོགས་པར་་
ཡ 174 -



རྣམ་འགྲེལ་ལེའུ་དང་པོའི་ཊིཀྐ
འགྱུར་བར་ཐལ། རྟགས་སྔ་མ་དང་འདྲའོ། །ཁོ་ན་རེ། འདོད་དེ།
དེའི་ངག་གི་ཆ་ཐམས་ཅད་དུས་ཅིག་ཅར་དུ་ཐོས་པའི་ཕྱིར་ཞེ་ནའང་།
འོ་ན་རིག་བྱེད་འཆད་པ་ལ་ལོ་དང་ཟླ་བ་ལ་སོགས་པའི་དུས་ཀྱི་ཁྱད་
པར་ལ་ལྟོས་པར་མི་རུང་བར་ཐལ། ཕྱོགས་སྔའི་རྟགས་དེའི་ཕྱིར།
གཉིས་ པ་ ལ་ གཉིས། རིག་བྱེད་ཀྱི་ངག་ཆ་ མེད་མི་སྲིད་ པ་ དང༌།
སྲིད་ཀྱང་མི་འཐད་པའོ། ། དང་པོ་ནི། ཁོ་ན་རེ། རྩ་བའི་་་་་
བརྟགས་པ་གཉིས་པ་ལྟར། རིག་བྱེད་ཀྱི་ངག་དེ་ཆ་མེད་གཅིག་ཉིད་
ཡིན་ནོ་ཞེ་ན་ཡང་། རིག་བྱེད་ཀྱི་ངག་ཆོས་ཅན། ཁྱོད་ཀྱི་སྐད་
ཅིག་སྔ་ཕྱི་རིམ་གྱིས་རྟོགས་པ་མི་སྲིད་པར་ཐལ། ཁྱོད་རྟག་པ་ཆ་
མེད་གཅིག་ཡིན་པའི་ཕྱིར། ཁྱབ་སྟེ། ཆ་ཐ་དད་མེད་པའི་རྟག་པ་
ཡིན་ན་སྐད་ཅིག་གི་སྔ་ཕྱི་རིམ་གྱིས་རྟོགས་པ་མི་སྲིད་པས་ཁྱབ་པའི་
ཕྱིར། གཉིས་པ་ལ་གཉིས། མི་རྟག་པ་དགག་པ་དང་། རྟག་པ་
དགག་པའོ། ། །
དང་པོ་ནི། གཞན་ཡང་རིག་བྱེད་ཀྱི་ངག་དེ་དེའི་ཡི་གེ་ལས་
རྫས་ཐ་དད་ཡིན་ན། རིག་བྱེད་ཀྱི་ངག་དེ་མི་རྟག་གམ་རྟག དང་
པོ་ལྟར་དེ་མི་རྟག་པ་ཡིན་ནོ་ཞེ་ན་ནི། འོ་ན་དེ་ཆོས་ཅན། རང་རྒྱུ་
སྐྱེས་བུའི་རྗོད་འདོད་ཀྱི་རྩོལ་བ་ལས་བྱུང་བ་ཡིན་པར་ཐལ། ཁྱོད་
དེ་ ཕན་བྱེད་དུ་ཡོད་མེད་ཀྱི་རྗེས་ སུ་འགྲོ་ལྡོག་བྱེད་ཀྱི། དེ་ལས་་
གཞན་པའི་ཁྱོད་ཀྱི་རྒྱུ་མ་མཐོང་བའི་ཕྱིར། འདོད་ན་སོང་། དེ་
ཆོས་ཅན། རྒྱུ་མཚན་ཅིས་སྐྱེས་བུས་བྱས་པ་མིན་ཏེ་ཡིན་པར་ཐལ།
འདོད་པ་དེའི་ཕྱིར། གཉིས་པ་ལ་གཉིས། མི་ཐོས་པའི་སྐབས་མི་
སྲིད་པར་ཐལ་བ་དང་། ཐལ་བ་གཞན་གྱིས་དགག་པའོ། ། དང་པོ་
ནི། ཁོ་ན་རེ། བརྟག་པ་གཉིས་པ་ལྟར་རྟག་པ་ཉིད་ཡིན་ནོ་ཞེ་ན་
ཡང་། དེ་ཆོས་ཅན། ཁྱོད་དུས་རྟག་ཏུ་ཉན་ཤེས་ཀྱིས་དམིགས་
– 175 -



རྗེ་སྨོན་ལམ་དང་ལ་བའི་རྣམ་འགྲེལ་ཊིཀྐ
པར་འགྱུར་བར་ཐལ། ཁྱོད་ཉན་ཤེས་ཀྱིས་དམིགས་རུང་གང་ཞིག
ཁྱོད་དུས་རྟག་པར་ནི་དེར་འགྱུར་བ་ལ་སྒྲིབ་གཡོགས་བྱེད་པ་མེད་
པའི་ཕྱིར་རོ། །ཁོ་ན་རེ། དུས་རྟག་ཏུ་ཐོས་པར་ཐལ་བའི་སྐྱོན་མེད་
དེ། གལ་ཏེ་ལྷན་ཅིག་བྱེད་རྐྱེན་བྱེད་པ་ལྕེ་རྐན་ལ་སོགས་པ་འགའ་
ཞིག་མ་ཚང་བའི་ཚེ་ན་ཉན་ ཤེས་ཀྱིས་ ཐོས་ པ་ མིན་པའི་ཕྱིར་ཅེ་ན།
དེ་ཅི་ནས་ཀྱང་ཉན་ཤེས་ཀྱིས་ཐོས་པ་བྱེད་པ་ལྕེ་རྐན་ལ་སོགས་པའི་
རྐྱེན་གཞན་ལ་ལྟོས་པ་ཡིན་པ་སླ་སྟེ། དེ་ཆོས་ཅན། ཁྱོད་རྟག་པར་
ངེས་པ་དག་ནི་འགལ་བ་ཡིན་པར་ཐལ། ཁྱོད་ཉན་ཤེས་ཀྱིས་ཐོས་
པ་བྱེད་པ་ལྕེ་རྐན་ལ་སོགས་པའི་རྐྱེན་ལ་ལྟོས་པའི་ཕྱིར། གཉིས་པ་
ལ་གཉིས། མ་ཁྱབ་ པ་དགག་པ་དང་། ཁྱབ་ཆེས་ པ་ དགག་་་་་
པའོ། །
དང་པོ་ནི། གཞན་ཡང་། རིག་བྱེད་ཀྱི་ངག་དེ་དེའི་ཡི་གེ་
དང་རྫས་ཐ་དད་ཡིན་ན། དེ་ཡུལ་དུས་ཐམས་ཅད་དུ་ཁྱབ་བམ་མ་
ཁྱབ། ཁོ་ན་རེ། གལ་ཏེ་རིག་བྱེད་ཀྱི་ངག་དེ་དག་ཡུལ་དུས་ཐམས་
ཅད་དུ་ཁྱབ་བྱེད་དུ་ཡོད་པ་མིན་ནོ་ཞེ་ན། འོ་ན་དེའི་ངག་དེ་ཡུལ་
དུས་ཐམས་ཅད་དུ་ནི་དམིགས་པར་མི་འགྱུར་པར་ཐལ། ཕྱོགས་སྔ་
དེའི་ཕྱིར། གཉིས་པ་ལ་གཉིས། ཐལ་བ་དགོད་པ་དང༌། དེའི་
ལན་དགག་པའོ། ། དང་པོ་ནི། ཁོ་ན་རེ། གལ་ཏེ་བརྟག་པ་་་
གཉིས་པ་ལྟར། དེ་ཡུལ་དུས་ཐམས་ཅད་དུ་ཁྱབ་བྱེད་དུ་ཡོད་དོ་ཞེ་
ན། འོ་ན་དེ་སྐྱེས་བུ་ཐམས་ཅད་ཀྱིས་དུས་ཅིག་ཅར་དུ་ཉན་ཤེས་
ཀྱིས་དམིགས་པ་དག་ཏུ་འགྱུར་པར་ཐལ། དེ་ཉན་ཤེས་གྱི་གཟུང་
དོན་གང་ཞིག དམ་བཅའ་དེའི་ཕྱིར། གཉིས་པ་ལ་གཉིས། སྒྲ་
འདུས་བྱས་པ་དགག་པ་དང་། དབང་པོ་འདུས་བྱས་པའི་ལན་་
དགག་པའོ། ། དང་པོ་ནི། ཁོ་ན་རེ། དེ་སྐྱེས་བུ་ཐམས་ཅད་ཀྱིས་
– 176 --



རྣམ་འགྲེལ་ལེའུ་དང་པོའི་ཊིཀྐ
དུས་གཅིག་ཅར་དུ་ཐོས་པར་ཐལ་པའི་སྐྱོན་མེད་དེ། དེ་ཐོས་རུང་
དུ་རྐྱེན་གྱིས་འདུས་བྱས་པའི་ཚེ་ན། ཉན་ཤེས་ཀྱིས་དམིགས་པ་ཡིན་
གྱི། གཞན་གྱི་ཚེ་མིན་པའི་ཕྱིར་ཟེར་ན་ཡང་། དེ་ཆོས་ཅན། ཁྱོད་
ཐོས་རུང་དུ་རྐྱེན་གང་གིས་འདུ་བྱེད་པར་འགྱུར་བ་མིན་པར་ཐལ།
ཁྱོད་འགྱུར་མེད་ཀྱི་རྟག་པ་ཡིན་པའི་ཕྱིར། གཉིས་པ་ལ་ཐལ་བ་
དགོད་པ་ནི། ཁོ་ན་རེ། སྐྱེས་བུ་ཐམས་ཅད་ཀྱིས་རིག་བྱེད་ཀྱི་ངག་
ཐོས་པར་ཐལ་བའི་སྐྱོན་མེད་དེ། དེའི་ངག་ཐོས་རུང་དུ་རྐྱེན་གྱིས་
ལེགས་པར་འདུས་བྱས་པའི་རྣ་བའི་དབང་པོ་དེས་རིག་བྱེད་ཀྱི་ངག་
ཐོས་པར་འགྱུར་པ་ཡིན་པའི་ཟེར་ན། འོ་ན་རྐྱེན་གྱིས་ལེགས་པར་
འདུས་བྱས་པའི། རྣ་བའི་དབང་པོ་དེས་ཀྱང་ཆོས་ཅན། རིག་
བྱེད་ཀྱི་ངག་མ་ལུས་པ་ཅིག་ཅར་དུ་ཐོས་པར་འགྱུར་བར་ཐལ། དེ་
ཁྱོད་ཀྱིས་ ཐོས་པ་གང་ཞིག དེ་ལ་ཁྱོད་ཀྱིས་ ཐོས་མི་ ཐོས་ཀྱི་ཆ་་་
གཉིས་མེད་པའི་ཕྱིར། ཕྱི་མ་མ་གྲུབ་ན། དེ་ཆ་མེད་ཡིན་པ་ཉམས་
སོ། །གཉིས་པ་ལན་ནི། ཁོ་ན་རེ། གལ་ཏེ། དེས་ཀྱང་མ་ལུས་
ཐོས་པར་འགྱུར། ཞེས་པའི་སྐྱོན་མེད་དེ། རྐྱེན་གྱིས་ལེགས་པར་
འདུས་བྱས་པའི་ཁྱད་པར་ལས་ཉན་ཤེས་ཀྱིས་སྒྲ་ཐ་དད་པ་རེ་རེ་ཁོ་ན་
ཐོས་པའི་ནུས་པ་ངེས་པའི་ཕྱིར་ན། རིག་བྱེད་ཀྱི་སྒྲའི་དོན་གཅིག་
ཁོ་ ན་ ཐོས་པར་ངེས་པ་ཡིན་ནོ་ཞེ་ན། ཡུལ་ གཅིག་ཏུ་རིག་བྱེད་་
འཆད་པ་པོ་དུ་མས་ རིག་བྱེད་དུ་མ་ཅིག་ཅར་དུ་བཤད་པའི་ཚེ་ན།
རིག་བྱེད་ཀྱི་སྒྲ་ཡི་ཚོགས་པ་དུ་མ་ཡི་ཅ་ཅོ་དུ་མ་ཅིག་ཅར་དུ་ཉན་ཤེས་
ཀྱིས་ཇི་ལྟར་ཡང་ཐོས་པར་འགྱུར་བ་མི་འཐད་པར་ཐལ། ཉན་ཤེས་
ཀྱིས་སྒྲ་ཐ་དད་པ་རེ་རེ་ཁོ་ན་ཐོས་པའི་ནུས་པ་ངེས་པའི་ཕྱིར། ཁོ་ན་
རེ། གལ་ཏེ་མ་ཁྱབ་སྟེ། དེ་འདྲའི་སྒྲའི་ཅ་ཅོ་དུ་མ་ཉན་ཤེས་ཀྱིས།
ཐོས་པ་དེ་ལ་ཡང་རྗོད་བྱེད་ཀྱི་སྒྲ་ལས་རྫས་ཐ་དད་པའི་སྒྲ་ཙམ་ཡན་
- 177
-



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གར་བ་དུ་མ་ཅིག་ཅར་དུ་ཐོས་པར་འགྱུར་གྱི། རྗོད་བྱེད་ཀྱི་སྒྲ་དུ་མ་
ཅིག་ཅོར་དུ་ཐོས་པ་མིན་པའི་ཕྱིར་ཟེར་ན། འོ་ན་སྒྲ་ཙམ་ལས་རྫས་
ཐ་དད་པའི་རྗོད་བྱེད་ཀྱི་སྒྲ་ཡོད་དོ་ཞེས་པ་འདི་ལ་སྤྱོད་པ་པ་ཤིན་ཏུ་
ཆོས་དད་པར་བྱ་བ་ཙམ་ཡིན་གྱི་སྒྲུབ་བྱེད་མེད་པར་ཐལ། སྒྲ་ཙམ་
ལས་རྫས་ ཐ་དད་པའི་རྗོད་བྱེད་ཀྱི་སྒྲ་ཡོད་ན། རིག་བྱེད་ཀྱི་སྒྲ་་
གཞན་དག་ནི་མི་འདོན་པར་གནས་ཤིང་། རིག་བྱེད་གཅིག་ལྷང་
ལྷང་པོར་འདོན་པའི་ཚེ་ན། དེ་འདྲའི་རྗོད་བྱེད་ཀྱི་སྒྲ་ཉན་ ཤེས་
ཀྱིས་ཐོས་དགོས་པ་ལས། དེ་ཇི་ལྟར་ཡང་ཉན་ ཤེས་ ཀྱིས་ ཐོས་པ་
ཡིན་པ་མི་འཐད་པའི་ཕྱིར། ཡང་ན་ཇི་ལྟར་རྗོད་བྱེད་ཀྱི་སྒྲ་ལས་
རྫས་ཐ་དད་པའི་སྒྲ་ཙམ་དུ་མ་དུས་ཅིག་ཅར་དུ་ཉན་ཤེས་ཀྱིས་རྟོགས་
པར་འགྱུར་བ་མི་འཐད་པར་ཐལ། ཉན་ཤེས་ཀྱིས་སྒྲ་རེ་རེ་ཁོ་ན་
ཐོས་པའི་ནུས་པ་ངེས་པའི་ཕྱིར། ཁོ་ན་རེ། སྒྲ་ཙམ་ལས་རྫས་ཐ་
དད་པའི་རྗོད་བྱེད་ཀྱི་སྒྲ་ཡོད་དེ། སྒྲ་ཙམ་གྱིས་དོན་སྟོན་མི་ནུས།
རྗོད་བྱེད་ ཀྱི་ སྒྲས་ དོན་ སྟོན་ནུས་ པའི་ ཕྱིར། སྒྲ་ ཙམ་ ཆོས་ ཅན།
ཁྱོད་ཀྱིས་དོན་སྟོན་མི་ནུས་པར་ཐལ། ཁྱོད་ཀྱི་སྔ་ཕྱི་རེ་རེས་ཀྱང་
དོན་སྟོན་མི་ནུས། ཁྱོད་ཀྱི་སྔ་ཕྱི་དུ་མ་ལྷན་ཅིག་ཏུ་ཚོགས་ནས་ཀྱང་
དོན་སྟོན་མི་ནུས་པའི་ཕྱིར། གཞན་ཡང་རྗོད་བྱེད་ཀྱི་སྒྲ་དེ་ཙམ་
ལས་རྫས་ཐ་དད་ཡིན་ཏེ། དེ་སྒྲ་ཙམ་དུ་མ་དག་གིས་གསལ་བར་བྱ་
བ་ཡིན་པའི་ཕྱིར་ཞེ་ན། འོ་ན་རྗོད་བྱེད་ཀྱི་སྒྲས་ཀྱང་དོན་སྟོན་མི་
ནུས་པར་ཐལ། ཉེས་པ་གང་དང་གང་གི་ཀྱང་སྒྲ་ཙམ་རྗོད་བྱེད་དུ་
མི་འདོད་པའི་ཉེས་པ་དེ་ཇི་ལྟར་རྗོད་བྱེད་ཀྱི་སྒྲ་ལ་མེད་དེ་ཡོད་པའི་
ཕྱིར། ཇི་ལྟར་ཡོད་ན། རྗོད་བྱེད་ཀྱི་སྒྲ་ཆོས་ཅན། ཁྱོད་ཀྱི་དོན་
སྟོན་མི་ནུས་པར་ཐལ། ཁྱོད་ཀྱི་སྔ་ཕྱི་རེ་རེས་ཀྱང་དོན་སྟོན་མི་ནུས།
ཁྱོད་ཀྱི་སྔ་ཕྱི་དུ་མ་ལྷན་ཅིག་ཏུ་ཚོགས་ནས་ཀྱང་དོན་སྟོན་མི་ནུས་པའི་
- 178 -



རྣམ་འགྲེལ་ལེའུ་དང་པོའི་ཊཱིཀྐ
ཕྱིར། ཁོ་ན་རེ། རྗོད་བྱེད་ཀྱི་སྒྲ་ལ་སྔ་ཕྱིའི་ཆ་མེད་པའི་དོན་ནོ་ཞེ་
ན། དེ་ལས་སྔ་ཕྱིའི་ཆ་ཡོད་པར་ཐལ། དེ་སྒྲ་ཙམ་སྔ་ཕྱི་དུ་མ་དག་
གིས་ གསལ་ བར་ བྱ་ བ་ ཡིན་ པའི་ ཕྱིར། གཉིས་ པ་ ལ་ གསུམ།
དགག་པ་དངོས། ཡི་གེ་ལས་རྫས་ཐ་དད་པའི་རིམ་པ་མེད་པ་་་
བཤད་ཟིན་དྲན་པ་ལ་སྦྱར་པ་དང་། སྐྱེས་བུས་བྱས་པར་སྒྲུབ་པའི་
དོན་བསྡུ་པའོ། །དང་པོ་ལ་གཉིས། ཡི་གེ་སྔ་ཕྱིའི་བཀོད་པ་མ་བྱས་
པའི་ངག་ཡིན་པ་དགག་པ་དང༌། གསལ་བའི་རིམ་པ་མ་བྱས་པའི་
ངག་ཡིན་པ་དགག་པའོ། ། དང་པོ་ནི། ཁོ་ན་རེ། གལ་ཏེ་རིག་
བྱེད་ཀྱི་ཡི་གེ་ཡང་སྐྱེས་བུས་མ་བྱས་པའི་ངག་མིན། རིག་བྱེད་ཀྱི་ཡི་
གེ་ལས་རྫས་ཐ་དད་པའི་རིག་བྱེད་ཀྱི་ངག་དེ་ཡང་སྐྱེས་བུས་མ་བྱས་
པའི་ངག་མིན་གྱི། རིག་བྱེད་ཀྱི་ཡི་གེའི་བཀོད་པའི་གོ་རིམ་མ་བྱས་
པའི་ངག་ཡིན་ནོ་ཟེར་ན། དེ་འདྲའི་གོ་རིམས་ཆོས་ཅན། ཁྱོད་མ་
བྱས་པའི་ངག་མིན་པར་ཐལ། ཁྱོད་རིག་བྱེད་ཀྱི་ཡི་གེ་རྣམས་དང་
རྫས་ཐ་དད་མེད་པར་དེ་དང་རྫས་གཅིག་ཡིན་པའི་ཕྱིར། གཞན་
ཡང་། རིག་བྱེད་ཀྱི་ཡི་གེའི་གོ་རིམ་དེ་དག་ཆོས་ཅན། བརྡ་ལ་
ལྟོས་མེད་དུ་ངོ་བོ་ཉིད་ཀྱི་རྣམ་པར་བཞག་པའང་མེད་ པར་ ཐལ།
སྐྱེས་བུའི་འདོད་པས་གཞན་དང་གཞན་དུ་བསྒྱུར་དུ་རུང་བའི་ཕྱིར།
ཁྱབ་སྟེ། བརྡ་ལ་ལྟོས་མེད་དུ་ངོ་བོ་ཉིད་ཀྱིས་གྲུབ་པའི་གོ་རིམ་ཡིན་
ན་སྐྱེས་བུའི་འདོད་པས་གཞན་དང་གཞན་དུ་བསྒྱུར་དུ་རུང་པ་ནི་
འགལ་བའི་ཕྱིར་རོ། ། གཞན་ཡང་། དེའི་གོ་རིམ་དེ་ཡུལ་དུས་་་
ཐམས་ཅད་དུ་ཁྱབ་པ་དང་རྟག་པར་བརྗོད་དམ། མ་ཁྱབ་ཅིང་མི་
རྟག་པར་བརྗོད། དང་པོ་ལྟར་ན། དེ་ཆོས་ཅན། ཁྱོད་ལ་ཡུལ་
དང་དུས་ཀྱི་གོ་རིམ་མེད་པར་ཐལ། ཕྱོགས་སྔ་དེའི་ཕྱིར། གཉིས་
པ་ལྟར་རོ་ཞེ་ན། སྤྱོད་པ་པ་ཆོས་ཅན། ཁྱོད་ཀྱིས་དེ་མི་རྟག་པ་
= 179 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དང་ཡུལ་དུས་ཐམས་ཅད་ཁྱབ་བྱེད་མིན་པར་འདོད་པ་དེ་མི་འཐད་
པར་ཐལ། དེ་ལྟར་འདོད་པ་ལ་ཁས་བླངས་འགལ་བའི་སྐྱོན་ཡང་
སྔར་ནི་རིག་བྱེད་ཀྱི་ངག་ཚིག་དེར་འདོད་པ་ལ་ཁས་བླངས་འགལ་
བའི་ སྐྱོན་ བརྗོད་ པ་ དང་ མཚུངས་ པར་ འཇུག་ པ་ ཡིན་ པའི་ ཕྱིར།
གཉིས་པ་ལ་གསུམ། རྟག་པ་ལ་གསལ་བ་མི་སྲིད། སྲིད་ན་མི་རྟག་
པར་ཐལ། གསལ་བའི་དོན་བརྟགས་པ་ལ་དགག་པའོ། །
དང་པོ་ནི། རིག་བྱེད་ཀྱི་ཡི་གེ་བྱེད་པ་ལྕེ་རྐན་ལ་སོགས་པའི་
རྐྱེན་གྱིས་གསལ་བའི་རིམ་པ་མ་བྱས་པའི་ངག་ཡིན་ནོ་ཞེ་ན། འོ་ན་
དེ་གང་ལ་བྱེད། རིག་བྱེད་ཀྱི་ཡི་གེ་བྱེད་པ་ལྕེ་རྐན་ལ་སོགས་པའི་
རྐྱེན་གྱིས་གྲུབ་ཟིན་གསལ་བའི་རིམ་པ་ལ་འདོད་དམ། དེ་ལས་
གཞན་དུ་འདོད། དང་པོ་ལྟར་ན། རིག་བྱེད་ཀྱི་ཡི་གེ་བྱེད་པ་ལྕེ་
རྐན་ལ་སོགས་པའི་རྐྱེན་གྱིས་གྲུབ་ཟིན་གསལ་བའི་རིམ་པའང་མ་བྱས་
པའི་ངག་མིན་ཏེ། དེའི་ཡི་གེ་རྟག་པ་ཡིན་པའི་ཕྱིར། ཁྱབ་སྟེ།
རྟག་པ་ལ་རྐྱེན་གྱིས་གསལ་བར་བྱེད་པ། བསལ་ཞིང་བཀག་ཟིན་
པའི་ཕྱིར་རོ། །
གཉིས་ པ་ ནི། གཞན་ ཡང་། དེའི་ གོ་ རིམ་ ཆོས་ ཅན།
ཁྱོད་བྱེད་པ་ལྕེ་རྐུན་ལ་སོགས་པའི་རྐྱེན་གྱིས་གྲུབ་ཟིན་གསལ་བར་
བྱེད་པ་དེ་མིན་པར་ཐལ། ཁྱོད་དེས་རིགས་འདྲ་གསར་དུ་བསྐྱེད་
པའི་འབྲས་བུ་ཉིད་ཡིན་པའི་ཕྱིར་ཏེ། བྱེད་པ་ལྕེ་རྐན་ལ་སོགས་པ་
རྣམས་ཀྱིས་རྐྱེན་གྱི་བྱ་བ་ཉིད་ལས་ཁྱོད་ཀྱི་རིགས་འདྲ་གསར་དུ་གྲུབ་
པའི་ཕྱིར། རྩ་བ་ལ་ཁྱབ་པ་ཡོད་དེ། ཆོས་དེའི་གསལ་བྱེད་ཀྱི་རྒྱུ་
ཡིན་ན་གསལ་བྱེད་རང་ཉིད་དང་པོར་ཚད་མས་ཤེས་པའི་སྒོ་ནས་
རང་དུས་ན་གྲུབ་ཟིན་པའི་གསལ་བྱའི་དོན་དེའི་རིགས་འདྲ་ཕྱི་མ་
གཞན་རང་འཛིན་དབང་བློའི་རྒྱུ་ཉིད་དུ་བྱེད་པ་ནི། ཆོས་དེའི་
– 180 -



རྣམ་འགྲེལ་ལེའུ་དང་པོའི་ཊིཀྐ
གསལ་བྱེད་ཀྱི་རྒྱུ་རུ་འདོད་པ་ཡིན་པའི་ཕྱིར། དཔེར་ན། སྒྲོན་
འོད་དེ་རང་དུས་ན་གྲུབ་ཟིན་པའི་མུན་ཁུང་གི་བུམ་གཟུགས་ཀྱི་་་༌་
རིགས་འདྲ་ཕྱི་མའི་གྲུབ་ཟིན་གསལ་བྱེད་ཀྱི་རྒྱུ་ཡིན་པ་བཞིན་ནོ། །
བྱེད་པ་ལྕེ་རྐན་དེ་རིག་བྱེད་ཀྱི་ཡི་གེའི་རིགས་འདྲ་གསར་དུ་སྐྱེད་བྱེད་
ཡིན་པ་ལས་ གཞན་དུ། དེའི་གྲུབ་ཟིན་གསལ་བྱེད་ཀྱི་རྒྱུ་ཡིན་་་་་
ནའང་། རིག་བྱེད་ཀྱི་ཡི་གེའི་རིགས་འདྲ་སྔར་མེད་གསར་དུ་བྱེད་
པ་པོ་དེས་རིག་བྱེད་ཀྱི་ཡི་གེ་སྐྱེད་ཚུལ་ལས། རང་དུས་ན་གྲུབ་ཟིན་
པའི་རིག་བྱེད་ཀྱི་ཡི་གེ་གྲུབ་ཟིན་གསར་བར་བྱེད་ཚུལ་འདི། ཁྱད་
པར་ཅི་ཡང་མེད་པར་ཐལ། བྱེད་པ་ལྕེ་རྐན་དེ་་རིག་བྱེད་ཀྱི་ཡི་གེའི་
གྲུབ་ཟིན་གསལ་བྱེད་ཀྱི་རྒྱུ་ཡིན་པའི་ཕྱིར། དེས་ན་རིག་བྱེད་ཀྱི་ཡི་
གེ་ཆོས་ཅན། ཁྱོད་བྱེད་པ་ལྕེ་རྐན་དེས་རིགས་འདྲ་སྔར་མེད་གསར་
དུ་སྐྱེད་པའི་འབྲས་བུ་ཉིད་ཡིན་ཏེ། བྱེད་པ་ལྕེ་རྐན་ལ་སོགས་པ་
རྣམས་ཀྱི་རྐྱེན་གྱི་ཚོགས་པ་ཡི་བྱ་བ་ལས་ནི། ཁྱོད་ཀྱི་རིགས་འདྲ་
གསར་དུ་ངེས་པར་ཡང་འབྱུང་བར་མི་དམིགས་པའི་ཕྱིར། ཁྱབ་སྟེ།
དེའི་གསལ་བྱེད་ཀྱི་རྒྱུ་ལ་དེའི་རིགས་འསྒྲ་ཐོས་པའི་སྒྲུབ་བྱེད་དང་
བྲལ་བ་གསལ་པའི་དོན་མི་འཐད། ཉན་ཤེས་སྐྱེས་པ་གསལ་བའི་
དོན་དུ་མི་འཐད་པའོ། །དང་པོ་ལ་གཉིས། དངོས་དང་། སྒྲ་
རྟག་པའི་སྒྲུབ་བྱེད་དགག་པའོ། །
དང་པོ་ནི། གལ་ཏེ་སྤྱོད་པ་པ་ཁྱེད་ཀྱི་ལུགས་ལ། རིག་བྱེད་
ཀྱི་ཡི་གེ་དེའི་ངོ་བོ་ཉན་ཤེས་ཀྱིས་ཐོས་པའི་སྒྲིབ་བྱེད་དང་བྲལ་བ་ཙམ་
དུ་བྱས་པ་དེ་རིག་བྱེད་ཀྱི་ཡི་གེ་བྱེད་པ་ལྕེ་རྐན་ལ་སོགས་པའི་རྐྱེན་གྱིས་
གསལ་བར་བྱས་པའི་དོན་ཡིན་ནོ་ཞེ་ན། དེ་འདྲའི་བྲལ་ཙམ་དེ་
ཆོས་ཅན། ཁྱོད་ལ་བྱེད་པ་ལྕེ་རྐན་ལ་སོགས་པའི་རྒྱུ་ཚོགས་ཀྱིས་
ཕན་འདོགས་ནུས་པ་དེ་འཇུག་རུང་དུ་འགྱུར་བ་མི་འཐད་པར་ཐལ།
- 181 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྒྱུ་མཚན་ཅིའི་ཕྱིར་ན་ཁྱོད་དངོས་པོར་མེད་པའི་ཕྱིར། གཞན་རྗེ་
མཁན་དག་ཀྱང་རྫ་བུམ་གྱི་གྲུབ་ཟིན་གསལ་བྱེད་ཡིན་པ་ཐོབ་པར་
འགྱུར་བར་ཐལ། བྱེད་པ་ལྕེ་རྒན་སོགས་རིག་བྱེད་ཀྱི་ཡི་གེ་གྲུབ་
ཟིན་གསལ་བྱེད་ཡིན་པ་གང་ཞིག དེས་རིག་སྒྲ་ སྐྱེད་ཚུལ་དང་།
རྫ་མཁན་གྱིས་རྫ་བུམ་སྐྱེད་ཚུལ་ལ་ཁྱད་པར་མེད་པའི་ཕྱིར། ཁོ་ན་
རེ། འདོད་དེ། དེ་བཞིན་དུ་ནི་ཁས་ལེན་ནོ་ཞེ་ན། འོ་ན་རྫ་
བུམ་གྱི་རིགས་འདྲ་གསར་དུ་སྐྱེད་པའི་རྒྱུ་རྣམས་ཀུན་ནི་དོན་མེད་
ཉིད་དུ་འགྱུར་བར་ཐལ་ལོ། །
གཉིས་པ་ནི། ཁོ་ན་རེ། བྱེད་པ་ལྕེ་རྐན་སོགས་རིག་བྱེད་ཀྱི་
སྒྲ་སྔར་མེད་གསར་དུ་སྐྱེད་བྱེད་མིན་ཏེ། དེ་རྟག་དངོས་ཡིན་པའི་
ཕྱིར་ཟེར་ན། དེའི་སྒྲུབ་བྱེད་ཅི་ཡིན་བྱས་པ་ལ་ཁོ་ན་རེ། སྔ་ཕྱི་
གཅིག་ཏུ་ངོ་ཤེས་པ་དང༌། ཡོད་ཟིན་དོན་ལ་སྦྱོར་བ་སོགས་གང་
ཡིན་པ་དེ། རིག་སྒྲ་རྟག་དངོས་སུ་སྒྲུབ་པར་བྱེད་པའི་རྟགས་ཡང་
དག་ཏུ་འདོད་དོ་ཞེ་ན་ནི། དེ་དེ་སྒྲུབ་ཀྱི་རྟགས་ཡང་དག་མིན་པར་
ཐལ། དེ་སྒྲུབ་ཀྱི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་
མེད་པ་ཅན་ཡིན་པའི་ཕྱིར་ཏེ། དངོས་པོ་རྣམས་ནི་སྐད་ཅིག་གིས་
ནི་འཇིག་པའི་ཕྱིར་རོ། །སྔ་ཕྱི་གཅིག་ཏུ་ངོ་ཤེས་པ་དང་། ཡོད་ཟིན་
དོན་ལ་སྦྱོར་བ་དེ་སྒྲུབ་ཀྱི་རྟགས་ཡང་དག་ཡིན་པ་འགོག་པའི་རིགས་
པ་བསྟན་པ་འདིས་ནི་ཆོས་ཅན། དགོས་ པ་གཞན་ཡང་ཡོད་དེ།
རིག་སྒྲ་རྟག་དངོས་སུ་སྒྲུབ་པའི་རྟགས་ངན་པ་གཞན་ཡང་སུན་དབྱུང་
བར་བྱ་བའི་ཆེད་ཡིན་པའི་ཕྱིར། གཉིས་པ་ནི། ཁོ་ན་རེ། རིག་
བྱེད་ཀྱི་ཡི་གེ་ཉན་ཤེས་ཀྱིས་ཐོས་པའི་སྒྲུབ་བྱེད་དང་བྲལ་བར་བྱས་པ་
དེ་རིག་བྱེད་ཀྱི་ཡི་གེ་བྱེད་པ་ལྕེ་རྐུན་ལ་སོགས་པའི་རྐྱེན་གྱིས་གསལ་
བར་བྱས་པའི་དོན་མ་ཡིན་གྱི། རིག་བྱེད་ཀྱི་ཡི་གེ་སྔ་ཕྱི་ཉན་ཤེས་ལ་
སཁལ 182 -



རྣམ་འགྲེལ་ལེའུ་དང་པོའི་ཊིཀྐ
རིམ་ཅན་དུ་གསལ་བར་སྣང་བ་དེ་རིག་བྱེད་ཀྱི་ཡི་གེ་བྱེད་པ་ལྕེ་རྐུན་ལ་
སོགས་པའི་རྐྱེན་གྱིས་གསལ་བར་བྱེད་པའི་དོན་དང༌། སྐྱེས་བུས་མ་
བྱས་པའི་ངག་ཡིན་ནོ་ཞེ་ན། འོ་ན་རིག་བྱེད་ཀྱི་ཡི་གེ་སྔ་ཕྱི་སྣང་བའི་
ཉན་ཤེས་ཀྱང་སྐྱེས་བུ་ལ་མི་བརྟེན་པར་འགྱུར་ལ། དེ་ཡིན་ན་་་་
རིགས་པ་མཚུངས་པས་ཆགས་སོགས་དང༌། བདེ་སྡུག་ལ་སོགས་
པའི་བློ་རྣམས་ཀྱང་སྐྱེས་བུ་ལ་མི་བརྟེན་པར་འགྱུར་ལ། དེ་ལྟར་
ཚད་མ་དུ་མ་དང་འགལ་ཏེ། སྤྱོད་པ་པ་ཆོས་ཅན། ཁྱོད་ཀྱི་ཆགས་
སོགས་ཀྱི་བློ་ནི་སྐྱེས་བུའི་རྟེན་ཅན་མིན་པར་ཁས་ལེན་པ་མི་འཐད་
པར་ཐལ། དེ་ལྟར་ཁས་ལེན་པའི་ཞེན་དོན་ལ་སྔར་ཆགས་སོགས་
སྐྱེས་བུ་ལ་བརྟེན་པར་ཁས་བླངས་པས་གནོད་པའི་ཕྱིར། ཁྱོད་ཀྱིས་
བདེ་སྡུག་སྐྱེས་བུའི་རྟེན་ཅན་མིན་པར་ཁས་ལེན་པ་མི་འཐད་པར་
ཐལ། དེ་ལྟར་ཁས་ལེན་པའི་ཞེན་དོན་ལ་རང་རིག་པའི་མངོན་སུམ་
གྱི་ཚད་མས་གནོད་པའི་ཕྱིར། ཁྱོད་ཀྱིས་བློ་ཉན་ཤེས་སྐྱེས་བུའི་རྟེན་
ཅན་མིན་པར་ཁས་ལེན་པ་མི་འཐད་པར་ཐལ། དེ་ལྟར་ཁས་ལེན་
པའི་ཞེན་དོན་ལ་ཉན་ཤེས་དབང་ཡིད་ལས་སྐྱེས་པ་རྟོགས་པའི་དངོས་
སྟོབས་རྗེས་དཔག་གིས་གནོད་ཅིང་། དེ་དང་ཅིག་ཅར་དུ་གྲགས་
པས་ཀྱང་གནོད་པའི་ཕྱིར། གཉིས་པ་ནི། ཁོ་ན་རེ། རིག་བྱེད་
ཀྱི་ཡི་གེ་རྣམས་ལས་རྫས་ཐ་དད་པའི་དེའི་རིམ་པ་མ་བྱས་པའི་ངག་
ཡིན་ནོ་ཞེ་ན། དེ་འདྲའི་རིམ་པའང་མ་བྱས་པའི་ངག་མིན་པར་
ཐལ། དེ་ཡིན་ན་དེའི་ཡི་གེ་དང་དེའི་ངག་ཚིག་རྫས་ཐ་དད་དུ་ཡོད་
དགོས་པ་གང་ཞིག་ དེ་ཡོད་པ་སྔར་རིགས་པས་གསལ་བར་དཔྱད་
ནས་བཀག་ཟིན་པའི་ཕྱིར། གསུམ་པ་ནི། དེས་ན་རིག་བྱེད་ཀྱི་ཡི་
གེའི་གོ་རིམ་དེ་ནི་ཆོས་ཅན། ཇི་ལྟར་སྐྱེས་བུའི་རྟེན་ཅན་མིན་པ་མི་
འཐད་པར་ཐལ། སྐྱེས་བུའི་རྟོག་པས་སྒྲོ་བཏགས་པ་སྟེ། སྤེལ་བ་
- 183 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལས་བྱུང་བ་ཡིན་པའི་ཕྱིར། གསུམ་པ་རིག་སྒྲ་རྟག་པ་དགག་པ་ལ་
གསུམ། རིག་བྱེད་ཀྱི་སྒྲ་མི་རྟག་པར་སྒྲུབ་པ་དང༌། དེས་རིགས་
ཅན་གཞན་ཡང་ཁེགས་པ། རིག་བྱེད་ཚད་མར་སྒྲུབ་པའི་རྟགས་
གཞན་དགག་པའོ། ། དང་པོ་ལ་གཉིས། རྩ་བ་དང་ཁྱབ་སྒྲུབ་ཀྱི་
རྟགས་དགོད་པ། དེ་ལ་གནོད་པ་སྤང་བའོ། །
དང་པོ་ནི། འོ་ན། རིག་སྒྲ་མི་རྟག་པ་ཡིན་པ་རྒྱུ་མཚན་ཅི་
ཡིན་ཞེ་ན། རིག་བྱེད་ཀྱི་སྒྲ་ནི་ཆོས་ཅན། མི་རྟག་པ་ཉིད་ཡིན་ཏེ།
དངོས་པོ་ཡིན་པའི་ཕྱིར། ཁྱབ་སྟེ། དངོས་པོ་ཡིན་ན། རང་
ཡོད་ཙམ་ནས་འཇིག་པ་དང་བཅས་སུ་འབྲེལ་བ་ཅན་ཉིད་ཡིན་དགོས་
པའི་ཕྱིར། གཉིས་པ་ལ་གསུམ། ལྟོས་མེད་ཀྱི་རྟགས་མ་གྲུབ་པ་
སྤང་བ། གྲུབ་ན་ཧ་ཅང་ཐལ་བ་སྤང་། རྩ་བའི་རྟགས་མ་ངེས་པ་
སྤང་བའོ། ། དང་པོ་ལ་གཉིས། འཇིག་ པ་ དོན་གཞན་དགག་པ།
རྫས་གཅིག་ཏུ་སྒྲུབ་པའོ། །དང་པོ་ལ། ཐལ་བ་དགོད་པ་དང་དེའི་
ལན་དགག་པའོ། ། དང་པོ་ནི། ཁོ་ན་རེ། འཇིག་པ་ཡོད་ཙམ་
ཞེས་པ་རྟགས་མ་གྲུབ་སྟེ། མེ་ལས་ཤིང་གི་འཇིག་པ་ཤིང་ལས་དོན་
གཞན་དུ་གྱུར་པ་དག་སྐྱེ་བའི་ཕྱིར་ཞེ་ན། འོ་ན་ནི་འཇིག་པའང་
རྫས་སུ་མེད་པར་ཐལ། ཕྱོགས་སྔ་དེའི་ཕྱིར། འདོད་ན། ཤིང་
མེས་བསྲེགས་ རྗེས་ སུ་ ཤིང་ནི་ མཐོང་ བ་ ཉིད་ དུ་ འགྱུར་ བར་ ཐལ།
དེའི་སྔར་ཤིང་མཐོང་བ་གང་ཞིག འདོད་པ་དེའི་ཕྱིར། གཉིས་
པ་ནི། ཁོ་ན་རེ། ཐལ་བ་སྔ་མ་ལ་མ་ཁྱབ་སྟེ། ཤིང་གི་འཇིག་པ་
དོན་གཞན་དེ་ཉིད་ཤིང་འདིའི་འཇིག་པ་ཡིན་པའི་ཕྱིར་ཞེ་ན། ཤིང་
ལས་ཕྱིས་བྱུང་བའི་ཤིང་གི་འཇིག་པ་དོན་གཞན་ནི་ཆོས་ཅན། ཁྱོད་
ཇི་ལྟར་གཞན་ཤིང་གི་འཇིག་པར་འགྱུར་བ་དེ་མི་འཐད་པར་ཐལ།
ཁྱོད་ཤིང་ལས་ཕྱིས་བྱུང་བའི་ཕྱིར། དེ་ཤིང་གི་འཇིག་པ་ཡིན་པ་སླ་
- 184 -



རྣམ་འགྲེལ་ལེའུ་དང་པོའི་ཊིཀྐ
，
སྟེ། ཤིང་མེས་བསྲེགས་རྗེས་སུ་ཅིའི་ཕྱིར་ཤིང་མི་སྣང་སྟེ་སྣང་བར་
ཐལ། དེའི་སྔར་སྣང་བ་གང་ཞིག དེའི་སྔར་སྣང་། དེའི་ཕྱིས་
མི་སྣང་བའི་རྒྱུ་མཚན་མེད་པའི་ཕྱིར། ཕྱི་མ་མ་གྲུབ་ན། དེ་རང་
གྲུབ་ཙམ་ནས་འཇིག་ངེས་མ་ཡིན་པར་བུད། དེ་ལ་ཁོ་ན་རེ། ཤིང་
མེས་བསྲེགས་རྗེས་སུ་ཤིང་མི་སྣང་བའི་རྒྱུ་མཚན་ཡོད་དེ། ཤིང་གི་
འཇིག་པ་དོན་གཞན་པ་དེས་ཤིང་དེས་བཟུང་ཞིང་ཟིལ་གྱིས་མནན་
པའི་ཕྱིར་སྣང་བ་མིན་ནོ་ཞེ་ན། དེ་མིན་པར་ཐལ། རྒྱུ་མཚན་གང་
གི་ཕྱིར་ན། ཤིང་གི་འཇིག་པ་དོན་གཞན་དེ་ཡིས་ཤིང་མེས་བསྲེགས་
རྗེས་སུ་ཤིང་མཐོང་བ་ལ་མི་སྒྲུབ་པའི་ཕྱིར། ་ མ་གྲུབ་ན། ཤིང་གི་
འཇིག་པ་དོན་གཞན་ཆོས་ཅན། ཁྱོད་འཇིག་པ་ཅན་དུ་འགྱུར་བར་
ཐལ། ཁྱོད་སྐྱེ་བ་ཡིན་པའི་ཕྱིར། རྟགས་ཁས་བླངས་ཏེ། མེ་
ལས་ ཤིང་ གི་ འཇིག་ པ་ དོན་ གཞན་ སྐྱེ་ བར་ ཁས་བླངས་ པའི་ ཕྱིར།
འདོད་ན། དེ་ཆོས་ཅན། ཁྱོད་རང་གྲུབ་དུས་ཀྱི་སྐད་ཅིག་གཉིས་
པར་ཞིག་པ་ཡིན་པར་ཐལ། འཇིག་པ་ཡིན་པའི་ཕྱིར། འདོད་པ་དེ་
ལྟ་ན་ཡང་། དུས་དེར་ཤིང་མཐོང་བར་འགྱུར་བར་ཐལ། དུས་
དེར་དེ་མཐོང་བ་ལ་སྒྲུབ་བྱེད་ཤིང་གི་འཇིག་པ་དེ་ཞིག་ པའི་ཕྱིར།
རྟགས་ཁས། གལ་ཏེ་ཁྱབ་པ་མེད་དེ། ནག་པའི་ གསོད་བྱེད་་་་
བསད་པ་ན་བསད་ཟིན་ནག་པ་སླར་འབྱུང་བ་མིན་པ་ཇི་ལྟ་བ་བཞིན་
དུ། འདི་ལའང་ཤིང་གི་འཇིག་པ་ཞིག་ཀྱང་ཞིག་ཟིན་གྱི་ཤིང་སླར་
མི་འབྱུང་བ་སྔ་མ་དེ་བཞིན་དུ་ཡིན་ནོ་ཞེ་ན། དེ་གཉིས་དཔེ་དོན་
མཚུངས་པ་མིན་པར་ཐལ། ནག་པའི་གསོད་བྱེད་དེ་ནག་པ་བསད་
པའི་ཆ་ཉིད་མིན། ཤིང་གི་འཇིག་པ་དེ་ཤིང་ཞིག་པའི་ཆ་ཡིན་པའི་
ཕྱིར། ཕྱི་མ་ཁས། གཉིས་པ་ནི་ཁོ་ན་རེ། ཤིང་གི་འཇིག་པ་ཤིང་
དང་རྫས་གཞན་ཉིད་མིན་པར་དེ་དང་གྲུབ་བདེ་རྫས་གཅིག་ཡིན་ནོ་
ཡཁ- 185 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
ཞེ་ན། འོ་ན་ཤིང་ཉིད་རང་གྲུབ་ཙམ་ནས་འཇིག་པ་ཉིད་དུ་འགྱུར་
པར་ ཐལ་ལོ། གཞན་ཡང་ཤིང་ལས་ ཕྱིས་ བྱུང་ བའི་ མེ་ཆོས་ཅན།
ཁྱོད་ ཤིང་གི་འཇིག་པའི་རྒྱུ་མིན་པ་ཉིད་དུ་ཐལ། ཁྱོད་དེའི་སྔར་
མེད་པའི་ཕྱིར། ཁོ་ན་རེ། ཤིང་དང་ཤིང་གི་འཇིག་པ་རྫས་ཐ་དད་
གང་ཡང་མ་མིན་ནོ་ཞེ་ན། འོ་ན་དེ་གཉིས་རྫས་སུ་མ་གྲུབ་པར་ཐལ།
ཕྱོགས་སྔ་མ་དེའི་ཕྱིར། ཁྱབ་སྟེ། རྫས་གཅིག་དང་རྫས་ཐ་དད་
གང་རུང་འདི་གང་རུང་འདི་ལས་གཞན་པའི་རྫས་གྲུབ་ཀྱི་རྣམ་པའང་
མེད་ པའི་ ཕྱིར། གཉིས་པ་ལ་གཉིས། ཐལ་ བ་དགོད་པ་ དང་།
དེ་ལ་རྩོད་པ་སྤང་བའོ། ། དང་པོ་ནི། ཁོ་ན་རེ། ཤིང་རྟག་པ་ཡིན་
པར་ཐལ། ཤིང་གི་འཇིག་པ་རྒྱུ་མེད་ཅན་ཡིན་པའི་ཕྱིར། འདོད་
ན། ཤིང་གི་དངོས་པོ་དང་། ཤིང་གི་འཇིག་པ་དངོས་མེད་དག་
ལྷན་ཅིག་ཏུ་ཡོད་པར་འགྱུར་བ་ཐལ། ཤིང་རྟག་པ་ཡིན་པའི་ཕྱིར་
ཞེ་ན། དཔལ་ལྡན་ཆོས་གྲགས་ཆོས་ཅན། ཤིང་རྟག་པ་ཉིད་ཡིན་
པར་ཐལ། དེའི་འཇིག་པ་རྒྱུ་མེད་པ་ཅན་ཡིན་པའི་ཕྱིར་ཞེས་པའི་
ཐལ་འགྱུར་དེ་ཁྱོད་ལ་གནོད་བྱེད་དུ་འཇུག་པ་གང་ལས་ཡིན་པ་མི་
འཐད་པར་ཐལ། ཁྱོད་ཀྱིས་དེ་འདྲའི་ཐལ་འགྱུར་དེ་ལ་ཁྱབ་པ་མ་
གྲུབ་ པ་ དང་ རྟགས་ མ་ གྲུབ་ ཀྱི་ ལན་ དོན་ མཐུན་ ཐེབས་ པའི་ ཕྱིར།
གཉིས་པ་ནི། ཤིང་གི་འཇིག་པ་མེད་པར་ཐལ། དེའི་ངོ་བོར་གྱུར་
པའི་དེའི་འཇིག་པ་མེད། དེ་ལས་ཕྱིས་བྱུང་བའི་དེའི་འཇིག་པ་ཡང་
ཁྱོད་ཀྱིས་ཁས་བླངས་པ་མེད་པའི་ཕྱིར་ཞེ་ན། དེ་ཆོས་ཅན། ཁྱོད་
ཀྱིས་ཤིང་གི་འཇིག་པ་ཕྱིས་རྒྱུ་དོན་གཞན་ལ་ལྟོས་མེད་དུ་ཁས་བླངས་
པ་ལ། ཤིང་གི་དངོས་པོ་འཇིག་པ་མེད་པ་ཉིད་ཀྱི་ཐལ་འགྱུར་བ་
གནོད་བྱེད་དུ་མི་རུང་སྟེ། རྒྱུ་མཚན་གང་གི་ཕྱིར་ན། ཤིང་གི་
དངོས་པོ་ཕྱིས་རྒྱུ་དོན་གཞན་གྱིས་འཇིག་པ་དང་ལྡན་པ་ཡིས་འཇིག་
- 186 གཡས་
.： ''. - ་ ，་
，
་
：
.
：
，་་་ ་་་ ་
་
་
་
..



རྣམ་འགྲེལ་ལེའུ་དང་པོའི་ཊིཀྐ
L
་
-
----
-
-
-
s
པ་དག་ནི་མི་འདོད་ཀྱང་། ཤིང་དེའི་འཇིག་པ་ཤིང་དེ་གྲུབ་ཙམ་
ནས་ཡོད་པར་འདོད་པའི་ཕྱིར། །
དེ་ལ་རྩོད་པ་སྤང་བ་ནི། ཁོ་ན་རེ། ཤིང་གི་འཇིག་པའི་རྒྱུ་
ཡོད་ན། རྒྱུ་མེད་ཕྱིར་ན་འཇིག་པ་ནི། ། ཞེས་བཤད་པ་དང་འགལ་
ལོ་ཞེ་ན། མི་འགལ་ཏེ། གཞུང་དེས་ནི་ཤིང་གི་འཇིག་པའི་གནས་
སྐབས་མེད་ཅིང༌། དེ་རྒྱུ་མེད་ཅན་དུ་བཤད་པ་མིན་གྱི། ཕྱིས་རྒྱུ་
དོན་གཞན་ལ་ལྟོས་མེད་དུ་བཤད་པ་ཡིན་པའི་ཕྱིར། དེ་བཤད་པ་
ལ་རྒྱུ་མཚན་དང་དགོས་པ་ཅི་ཡོད་ཅེ་ན། ཡོད་དེ། ཤིང་གི་དངོས་
པོ་འཇིག་པ་ཕྱིས་རྒྱུ་དོན་གཞན་ལ་ལྟོས་པ་མེད་པའི་རྒྱུ་མཚན་གྱིས་
བཤད་པའི་ཕྱིར་དང་། དེ་འདྲའི་ལྟོས་པ་མེད་པ་དེ་ཤེས་པར་བྱ་
བའི་དོན་དུ་བཤད་པའི་ཕྱིར། ཁོ་ན་རེ། ཤིང་དང་ཤིང་གི་འཇིག་
པ་རྫས་ ཐ་དད་མིན་ན། ཤིང་གི་འཇིག་ པ་ཞེས་པའི་དྲུག་སྒྲ་མི་་
འཐད་དོ། །ཞེ་ན། དེའི་སྐྱོན་མེད་དེ། རྟོག་པའི་སེམས་ཀྱིས་ནི་
ཤིང་དང་དེའི་འཇིག་པ་ཐ་དད་དུ་སྒྲོ་བཏགས་ནས་དེ་འདྲའི་དྲུག་སྒྲ་
འཇུག་པ་ཡིན་པའི་ཕྱིར། ཁོ་ན་རེ། ཤིང་ཞིག་ནས་མེད་པ་ཤིང་
རང་ཉིད་ཀྱི་རྒྱུ་ལས་གྲུབ་ཟིན་དུ་ཡོད་པར་ཐལ། ཤིང་གི་འཇིག་པ་
ཤིང་གི་རྒྱུ་ལས་གྲུབ་པའི་ཕྱིར། འདོད་པ་དེ་ལྟ་ནའང་། ཤིང་དང་
ཤིང་གི་ཞིག་ པ་ རྫས་གཅིག་དང་རྫས་ ཐ་དད་གང་རུང་དུ་བརྟགས་
པའི་ སྐྱོན་ གྱིས་ རྣམ་ རྟོག་ འདི་ ནི་ ཁྱེད་ ལའང༌ མཚུངས་ སོ་ ཞེ་ ན།
དཔལ་ལྡན་ཆོས་གྲགས་ཆོས་ཅན། ཁྱོད་ལ་དེ་གཉིས་རྫས་གཅིག་
དང་རྫས་ཐ་དད་གང་རུང་དུ་བརྟགས་པ་དེ་ཡི་སྒོ་ནས་ཉེས་པ་ཅུང་
ཟད་ཀྱང་འགྱུར་བ་མེད་དེ། ཁྱོད་ཀྱིས་ ཤིང་གི་ཞིག་པ་དེ་དངོས་
པོར་མེད་པར་འགྱུར་པ་ཙམ་ཞིག་ ཏུ་ཁས་བླངས་པ་ཡིན་པའི་ཕྱིར།
བྱེ་བྲག་ཏུ་སྨྲ་བ་ཆོས་ཅན། ཁྱོད་ལ་དེ་འདྲའི་སྐྱོན་གྱི་རྣམ་རྟོག་འདི་
-- 187
i
ar



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཉིད་འཇུག་པར་འགྱུར་ཏེ། ཁྱོད་ཀྱིས་ཤིང་གི་ཞིག་པ་དངོས་པོར་
ཡོད་པར་ཁས་བླངས་པའི་ཕྱིར། ཁྱབ་སྟེ། སྒྲུབ་པ་སྟེ་དངོས་པོ་
ཡིན་ན། རྗེས་གཅིག་དང་རྫས་ཐ་དད་གང་རུང་གི་དངོས་པོ་དང་
འབྲེལ་ བ་ སྟེ། དེ་ གང་ རུང་ ཡིན་ དགོས་ པའི་ ཕྱིར། ཁོ་ ན་ རེ།
ཤིང་ཞིག་པ་དངོས་པོར་མེད་ན། ཤིང་མེད་ན། ཤིང་ཕྱིས་ཞིག་
ནས་མེད་པ་ཡིན་པར་འགྱུར་རོ། ། ཞེས་གསུངས་པ་དང་འགལ་ལོ་ཞེ་
ན། མི་འགལ་ཏེ། ཤིང་མེད་ན་ཤིང་ཕྱིས་ཞིག་ནས་མེད་པ་ཡིན་
པར་འགྱུར་རོ། ། ཞེས་ གསུངས་པས་ནི། ཤིང་ཞིག་པ་ཤིང་གི་་་་
དངོས་པོ་མིན་ཞེས་བྱ་བའང་བསྟན་པ་ཙམ་ཡིན་པའི་ཕྱིར། གཞན་
ཡང་། ཅི་སྟེ་ཤིང་གི་འཇིག་པ་དེ་ཕྱིས་རྒྱུ་དོན་གཞན་འགའ་ཞིག་
གིས་ ཕན་ འདོགས་ པ་ ལ་ ལྟོས་ པར་ འགྱུར་ བ་ མི་ འཐད་ པར་ ཐལ།
གལ་ཏེ་ཕྱིས་རྒྱུ་དོན་གཞན་དེས་ཤིང་གི་འཇིག་པ་ལ་ཕན་པའི་བྱ་བ་
ཅུང་ཟད་ཅིག་ཡོད་ན། དེ་ཕྱིས་རྒྱུ་དོན་གཞན་ལ་ལྟོས་པར་འགྱུར་
གྱི། དེས་ཤིང་གི་འཇིག་པའི་དངོས་པོ་གང་ལ་ཕན་པའི་བྱ་བ་ཅུང་
ཟད་ཀྱང་མི་བྱེད་ལ་སྟེ་མི་བྱེད་པའི་ཕྱིར། མེད་པ་རྟག་ཉིད་གང་
ལས་ཡིན། །ཞེས་སོགས་ཀྱི་རིགས་པ་དེས་ནི་ཆོས་ཅན། དགོས་པ་
གཞན་ཡང་ཡོད་དེ། ཤིངཞིག་པ་རྒྱུ་མེད་ཅན་ཡིན་ན་ཡང་། ཤིང་
མ་སྐྱེས་པ་ལས་ཤིང་འཇིག་པར་འགྱུར་བ་དང་། ཡོད་པ་ཤིང་གི་
དངོས་པོ་ཉིད་དང༌། ཤིང་གི་འཇིག་པ་དངོས་མེད་གཉིས་ལྷན་་་
གཅིག་ཏུ་ཡོད་པ་ཡི་སྐྱོན་ཧ་ཅང་ཐལ་བ་དེ་ཡང་བསལ་བའི་ཆེད་ཡིན་
པའི་ཕྱིར། གསུམ་པ་ནི། ཁོ་ན་རེ། ཇི་ལྟར་ཏེ་དཔེར་ན་སྐྱེ་ལྡན་
གྱི་བུམ་ སོགས་འགའ་ཞིག་ ཉིད་ཐོགས་བཅས་ ཉིད་དུ་འདོད་ཀྱང༌།
བློ་ལ་སོགས་པ་ཐོགས་མེད་ཡིན་པ་དེ་བཞིན་དུ། སྐྱེ་ལྡན་དུ་ཡོད་
པའི་དངོས་པོ་རྣམས་འཇིག་པའི་རང་བཞིན་ཡིན་ཡང་། སྐྱེ་ལྡན་
== 188 -



རྣམ་འགྲེལ་ལེའུ་དང་པོའི་ཊིཀྐ
མིན་པའི་དངོས་པོ་རྣམས་འཇིག་པ་མིན་པས། དངོས་པོ་ཡིན་ན་མི་
རྟག་པ་ཡིན་པས་ཁྱབ་པ་མ་ངེས་སོ་ཞེ་ན། ཆོས་ཅན། དངོས་པོ་
ལ་མི་རྟག་པ་དང༌། དེ་ལས་ངོ་བོ་ཐ་དད་པའི་རྟག་པ་གཉིས་སུ་མེད་
པར་ཐལ། དེ་གཉིས་སུ་སྐྱེད་པའི་རྒྱུ་རྣམས་མེད་པ་ཉིད་ཀྱི་ཕྱིར།
ཁྱབ་སྟེ། རྒྱུའི་རང་བཞིན་རིགས་སོ་སོར་ངེས་པ་ལས། འབྲས་
བུའི་ རང་ བཞིན་ རིགས་ སོ་ སོར་ ངེས་ པའི་ ཕྱིར། གཉིས་ པ་ ནི།
དངོས་པོ་ཡིན་ན་འཇིག་པས་ཁྱབ་པར་བསྟན་པ་འདིས་ནི་ཆོས་ཅན།
རིག་བྱེད་ཀྱི་སྒྲ་དོན་དེ་རྣམས་ཀྱི་འབྲེལ་པ་ཡང་རྟག་དངོས་ཡིན་པ་
ཉིད་ནི་བསལ་བ་ཡིན་ཏེ། དངོས་པོ་ཡིན་ན་འཇིག་པས་ཁྱབ་པ་
གྲུབ་པ་དེའི་ཕྱིར། སྤྱོད་པ་པ་ན་རེ། རིག་བྱེད་ཀྱི་སྒྲ་ལས་དོན་གོ་
བའི་ནུས་པ་རྟག་དངོས་ཡིན་ནོ་ཞེ་ན། དེ་ཡང་མི་འཐད་པར་ཐལ།
རིག་བྱེད་ཀྱི་སྒྲ་ལས་དོན་གོ་བ་ཡི་ནུས་པ་རྟག་དངོས་ཡིན་པའང་སྔར་
བཤད་པའི་འབྲེལ་པ་རྟག་དངོས་འགོག་པའི་སྐྱོན་གྱིས་བསལ་ཞིང་
བཀག་པ་ཡིན་པའི་ཕྱིར། གསུམ་པ་ལ་གསུམ། རིག་བྱེད་ཚད་
མར་སྒྲུབ་ པའི་སྔར་གྱི་རྟགས་ལ་མ་ངེས་པ་གཞན་ བསྟན་ པ་ དང་།
རྟགས་གཞན་དགག་པ་དང་། སྔགས་མ་བྱས་པ་བྱེ་བྲག་ཏུ་དགག་
པའོ། ། དང་པོ་ནི། ཆོས་ཅན། སྐྱེས་བུས་མ་བྱས་པའི་ཕྱིར་ཞེས་
བྱ་བའི་གཏན་ཚིགས་དེ་ཉིད་རིག་བྱེད་ཀྱི་སྒྲ་ཇི་ལྟ་བ་བཞིན་གྱི་དོན་
བདེན་པ་ཁོ་ན་ཤེས་པའི་རྒྱུར་སྒྲུབ་པར་བྱེད་པའི་རྟགས་ཡང་དག་མ་
ཡིན་པར་ཐལ། སྐྱེས་བུའི་ཉེས་པས་བྱས་པའི་སྐྱོན་མེད་པའི་མེ་དང་
ཟླ་བའི་འོད་ཟེར་སོགས་ཀྱིས་རྣམ་པ་གཞན་དུ་འཁྲུལ་ཤེས་ཀྱི་རྒྱུ་བྱེད་
པར་མཐོང་བས་མ་ངེས་པའི་ཕྱིར། གཞན་ཡང་། རིག་བྱེད་ཀྱི་
ངག་དེ་ནི་ཆོས་ཅན། ཁྱོད་ཡང་དག་ཤེས་པ་ཉིད་ཀྱི་རྒྱུར་མི་འགྱུར་
བར་ཐལ། ཁྱོད་མ་བྱས་པར་འདོད་རིགས་པའི་ཕྱིར། ཁྱབ་སྟེ།
- 189 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟག་པ་དག་ལས་དངོས་པོའི་ནུས་པའི་དབང་གིས་འབྲས་བུ་འགའ་
ཡང་སྐྱེ་པ་ཡོད་པ་མིན་པའི་ཕྱིར། ཁོ་ན་རེ། མ་གྲུབ་སྟེ། འདུས་
མ་བྱས་ཀྱི་ནམ་མཁའ་དེ་རང་འཛིན་རྟོག་པའི་གཟུང་དོན་ཡིན་པའི་
ཕྱིར་ཟེར་ན། འདུས་མ་བྱས་ཀྱི་ནམ་མཁའ་འཛིན་པའི་རྟོག་བློ་དག་
ཆོས་ཅན། ཁྱོད་རང་རྒྱུ་འདུས་མ་བྱས་ཀྱི་ནམ་མཁའ་འཛིན་པའི་
རྣམ་རྟོག་སྔ་མས་བཞག་པའི་བག་ཆགས་སྔ་མ་འགའ་ཞིག་དེ་ལས་སྐྱེ་
བར་འགྱུར་གྱི། འདུས་མ་བྱས་ཀྱི་ནམ་མཁའི་གཟུང་དོན་གྱི་སྤྱོད་
ཡུལ་ཅན་མིན་པར་ཐལ། ཁྱོད་རྣམ་པར་རྟོག་པའི་བག་ཆགས་ལས་
བྱུང་བའི་རྟོག་ པས་ སྒྲོ་བཏགས་པའི་སྤྱོད་ཡུལ་ཅན་ཡིན་པའི་ཕྱིར།
གཉིས་པ་ནི། སྤྱོད་པ་པ་ན་རེ། གལ་ཏེ་སྐྱེས་བུས་མ་བྱས་པའི་
ཚིག་ཡིན་ན་ནི་བདེན་པའི་དོན་ཅན་ཡིན་པས་ཁྱབ་སྟེ། རྟགས་ཟློག་
པ་སྐྱེས་བུས་བྱས་པའི་ཚིག་དེས་བདེན་པའི་དོན་དང་འགལ་བ་རྫུན་
པའི་དོན་ཅན་ལ་ཁྱབ་པའི་ཕྱིར་ཏེ། དེས་བྱས་པའི་ངག་ལ་ལེགས་
པའི་དོན་ཅན་ཉིད་དུ་མཐོང་བ་ཉིད་ཀྱི་ཕྱིར། དེས་ན་སྐྱེས་བུས་མ་
བྱས་པའི་ཚིག་དེ་དེ་སྒྲུབ་ཀྱི་ཕྱོགས་ཆོས་དང༌། ལྡོག་པ་རྐྱང་པ་ཅན་
གྱི་རྟགས་ཡང་དག་ཡིན་ནོ་ཞེ་ན། དེ་དགག་པ་ལ། གནོད་པ་ཅན་
གྱི་ཚད་མ་མེད་པ་དང༌། གོ་བྱེད་ངོས་གཟུང་བ་དང་། ལྡོག་ཁྱབ་
གཅིག་པུ་ཅན་མི་སྲིད་པར་བསྟན་པའོ། །
དང་པོ་ནི། སྐྱེས་བུས་མ་བྱས་པ་དེ་ཆོས་ཅན། རིག་བྱེད་ཀྱི་
ཚིག་་བདེན་པའི་དོན་ཅན་དུ་སྒྲུབ་པའི་མི་མཐུན་ཕྱོགས་ལ་ཡོད་པར་
དོགས་པར་འགྱུར་ཏེ་དེ་སྒྲུབ་ཀྱི་མི་མཐུན་ཕྱོགས་ལ་མེད་ངེས་ཀྱི་ལྡོག་
ཁྱབ་མི་འགྲུབ་པར་ཐལ། དེ་སྒྲུབ་ཀྱི་མི་མཐུན་ཕྱོགས་ལ་མེད་ངེས་
སུ་སྒྲུབ་པའི་ཕྱིར་དུ་བཟློག་ན་གནོད་པ་ཅན་གྱི་གཏན་ཚིགས་ཡང་
དག་མ་བསྟན་པའི་ཕྱིར། ཁོ་ན་རེ། མ་གྲུབ་སྟེ། རྫུན་པའི་དོན་
-- 190 --
་. ……་
་ 4.
་. ་.
་ ་
་
་



རྣམ་འགྲེལ་ལེའུ་དང་པོའི་ཊིཀྐ
--
-
--
------
-
-----
-----
--
-
-
-
-
་
་
，
་
་་
ཅན་ལ་སྐྱེས་བུས་མ་བྱས་པ་མེད་དེ། རྫུན་པའི་དོན་ཅན་ལ་སྐྱེས་
བུས་བྱས་པ་མཐོང་བའི་ཕྱིར་ཞེ་ན། མ་ཁྱབ་སྟེ། ལུས་ཅན་དང་།
ལུས་ཅན་མིན་པའི་དངོས་པོ་འགལ་བ་དག་ལ་ཡང༌། ཤེས་བྱ་ཐུན་
མོང་དུ་ཁྱབ་པར་བྱེད་པས་དེ་གཉིས་ཀ་ལ་ཤེས་བྱ་མཐོང་བའི་ཕྱིར་
རོ། །ཁོ་ན་རེ། མེད་ཕྱིར་གཏན་ཚིགས་མ་བསྟན་ནའང་ཞེས་པ་མ་
གྲུབ་སྟེ། སྐྱེས་བུས་མ་བྱས་པ་ཆོས་ཅན། དེ་སྒྲུབ་ཀྱི་མི་མཐུན་
ཕྱོགས་ལ་མེད་དེ། དེ་སྒྲུབ་ཀྱི་མི་མཐུན་ཕྱོགས་ལ་སྐབས་ཀྱི་ཕྱི་རྒོལ་
གྱིས་མ་མཐོང་བའི་ཕྱིར་ཞེས་པའི་གཏན་ཚིགས་ཀྱིས་གནོད་པའི་ཕྱིར་
ཞེ་ན། སྐྱེས་བུས་མ་བྱས་པ་དེ་ཆོས་ཅན། དེ་སྒྲུབ་ཀྱི་མི་མཐུན་
ཕྱོགས་ལ་སྐབས་ཀྱི་ཕྱི་རྒོལ་ གྱིས་ མ་དམིགས་ན། དེ་སྒྲུབ་ཀྱི་མི་་་་
མཐུན་ཕྱོགས་ལ་མེད་ངེས་ཀྱི་ཁྱབ་པ་མེད་པར་ཐལ། དེ་སྒྲུབ་ཀྱི་མི་
མཐུན་ཕྱོགས་ཀུན་ལ་སྐབས་ཀྱི་ཕྱི་རྒོལ་གྱིས་མེད་པ་མི་དམིགས་པས་
དེ་སྒྲུབ་ཀྱི་མི་མཐུན་ཕྱོགས་ལ་མེད་ངེས་སུ་མི་འགྲུབ་ཅེས་ནི་བཤད་
ཟིན་པའི་ཕྱིར། དེས་ན་སྐྱེས་བུས་མ་བྱས་པ་ཆོས་ཅན། ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་ལྡོག་པ་ཉིད་ལ་ཐེ་ཚོམ་ཟ་བ་སྟེ། ཁྱོད་དེ་སྒྲུབ་
ཀྱི་ལྡོག་ཁྱབ་མིན་པར་ཐལ། ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་
མེད་པ་ཉིད་དུ་ནི་མ་གྲུབ་པའི་ཕྱིར། གཉིས་པ་ནི། བྱས་པ་ཆོས་
ཅན། སྒྲ་མི་རྟག་པར་སྒྲུབ་པར་བྱེད་པའི་རྟགས་ཡང་དག་ཡིན་ཏེ།
དེ་སྒྲུབ་ཀྱི་ཚུལ་གསུམ་ངེས་བྱེད་ཀྱི་འབྲས་བུ་ཅན་གྱི་ཚད་མའི་ཤེས་པ་
ཡིས་གྲུབ་པར་གྱུར་པ་ཡིན་པའི་ཕྱིར། དེ་དེ་སྒྲུབ་ཀྱི་ཚུལ་གསུམ་
ཡིན་པའི་རྒྱུ་མཚན་ཅི་ཡིན་ཞེ་ན། དེ་ཡིན་ཏེ། གལ་ཏེ་དེ་སྒྲུབ་ཀྱི་
རྗེས་འགྲོ་དང༌། ལྡོག་པའི་ཁྱབ་པ་དང་། དེ་སྒྲུབ་ཀྱི་བསྒྲུབ་བྱའི་
ཆོས་ལ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པའི་དེ་སྒྲུབ་
ཀྱི་ཕྱོགས་ཆོས་ཡིན་པའི་ཕྱིར། གསུམ་པ་ནི། སྐྱེས་བུས་མ་བྱས་པ་
ཁམས 191
—



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཆོས་ཅན། ཁྱོད་དེ་སྒྲུབ་ཀྱི་ལྡོག་པ་རྐྱང་པ་ཅན་གྱི་རྟགས་ཡང་དག་
མིན་པར་ཐལ། ལྡོག་ཁྱབ་གྲུབ་པའི་གཏན་ཚིགས་ཐམས་ཅད་རྗེས་
འགྲོའི་ཁྱབ་པ་ཅན་ཡིན་པའི་ཕྱིར་ཏེ་རྟགས་གང་ལ་བསྒྲུབ་བྱའི་
ཆོས་ཀྱི་མི་མཐུན་ཕྱོགས་ལས་བཟློག་པ་ཉིད་དུ་བརྗོད་པའི་རྟགས་དེ་
ཉིད་ནི་འདིའི་བསྒྲུབ་བྱའི་ཆོས་ཀྱི་མཐུན་ཕྱོགས་ཁོ་ན་ལ་ཡོད་པར་
འགྱུར་དགོས་པ་དེས་ནའི་ཕྱིར། གསུམ་པ་ལ་གསུམ། རིག་བྱེད་
ཀྱི་སྔགས་སྐྱེས་བུས་མ་བྱས་པ་དགག་པ་དང༌། སྔགས་སྐྱེས་བུས་
བྱས་པར་སྒྲུབ་པ་དང་། སྐྱེས་བུས་མ་བྱས་པའི་སྒྲུབ་བྱེད་ལྟར་སྣང་
དུ་བསྟན་པའོ། །
དང་པོ་ལ། སྔགས་ཀྱིས་ཞི་སོགས་ཀྱི་འབྲས་བུ་བསྐྱེད་པ་བརྡ་
དབང་གིས་ཡིན་པར་བསྟན་པ་དང་། དེ་ལ་མི་ལྟོས་པ་དངོས་པོའི་
ནུས་པས་ཡིན་པ་དགག་པའོ། ། དང་པོ་ནི། ཁོ་ན་རེ། རིག་བྱེད་
ཀྱི་སྔགས་སྐྱེས་བུས་མ་བྱས་པ་ཡིན་ཏེ། དེ་རིག་བྱེད་ཀྱི་ཡི་གེ་གཞན་
ལས་འདོན་དཀའ་བ་དང༌། དུག་ཞི་བ་དང་། མི་རེངས་པ་སོགས་
ཀྱི་ནུས་པ་དང་ལྡན་པ་ཡིན་པའི་ཕྱིར་ཟེར་ན། རིག་བྱེད་ཀྱི་སྔགས་
རྣམས་ཆོས་ཅན། དུག་ཞི་བ་སོགས་འབྲས་བུ་ཁྱད་པར་ཅན་སྒྲུབ་
བྱེད་ཡིན་ཏེ། དེ་ལྟར་དུ་ཤེས་མཐུ་དང་ལྡན་པའི་སྐྱེས་བུ་འགའ་
ཡིས་བརྡ་བྱས་པའི་དབང་ཉིད་ལས་དེ་ལྟར་གྲུབ་པ་ཡིན་པའི་ཕྱིར།
གཉིས་པ་ལ་གསུམ་། ཐལ་བ་དགོད་པ་དང༌། གོ་རིམ་དོན་གཞན་
དགག་པ་དང༌། བཀག་པ་ལ་གནོད་པ་སྤང་བའོ། ། །
དང་པོ་ནི། ཁོ་ན་རེ། འགའ་ཡི་ཞེས་པ་རྟགས་མ་གྲུབ་སྟེ།
ཅི་སྟེ་སྔགས་ཀྱི་དངོས་པོའི་ནུས་པ་རྟག་པའི་དབང་གིས་དུག་ཞི་བ་
སོགས་ཀྱིས་འབྲས་བུ་འབྱིན་པ་ཡིན་པའི་ཕྱིར་ཟེར་ན། འོ་ན་གོ་
རིམ་དང་ཆོ་ག་སོགས་ལོག་པར་བགྲངས་པའི་རིག་བྱེད་ཀྱི་སྔགས་
– 192 –
''
ལས “ ཨཱ ཙ ༧ ཙ༠༤
•: ཁབ མ ་
་ ་
་
མ ་ - ༤༤
་་་་ །



རྣམ་འགྲེལ་ལེའུ་དང་པོའི་ཊིཀྐ
གཞན་ལའང་ཞི་བ་སོགས་ཀྱི་འབྲས་བུ་འབྱིན་པའི་ནུས་པ་ཡོད་པར་
འགྱུར་བར་ཐལ། དེ་རྣམས་མ་ལོག་པར་བགྲངས་པའི་རིག་བྱེད་ཀྱི་
སྔགས་ལ་དེ་འདྲ་འབྱིན་པའི་ནུས་པ་ཡོད་པ་གང་ཞིག དེ་ལོག་པར་
བགྲངས་པའི་དེ་དང༌། དེ་མ་ལོག་པར་བགྲངས་པའི་དེ་གཉིས་ལ་
སྔགས་ཀྱི་དངོས་པོའི་ནུས་པ་རྟག་པ་ཁྱད་པར་མེད་པར་ཡོད་པའི་
ཕྱིར། གཉིས་པ་ལ་གཉིས། དགག་པ་བཤད་ཟིན་དྲན་པ་དང༌།
རིགས་པ་གཞན་གྱིས་དགག་པའོ། ། དང་པོ་ནི། ཁོ་ན་རེ། མ་
ཁྱབ་སྟེ། རིག་བྱེད་ཀྱི་སྔགས་ལ་རིག་བྱེད་ཀྱི་ཡི་གེ་ལས་དོན་གཞན་
ཉིད་དུ་གྱུར་པ་ཡི་དེ་ཡི་བཀོད་པའི་གོ་རིམ་ཁྱད་པར་ཡོད་པའི་དབང་
གིས་དེས་ཞི་སོགས་ཀྱི་འབྲས་བུ་འབྱིན་དགོས་པའི་ཕྱིར་ཟེར་ན། དེ་
མི་འཐད་པར་ཐལ། དེ་འདྲའི་བཀོད་པའི་རིམ་པའང་སྔར་ནི་་
བསལ་པ་ཡིན་པའི་ཕྱིར། གང་དུ་ན། གལ་ཏེ་ཡི་གེ་རིམ་པ་ངག་
ཅེས་པར་རོ། ། གཉིས་པ་ལ་གཉིས། སྔགས་ཀྱི་འབྲས་བུ་ངེས་མེད་
དུ་ཐལ་བ་དང་། སྔགས་བཟླས་མི་ནུས་པར་ཐལ་བའོ། ། །
དང་པོ་ནི། སྔགས་མ་བཟླས་ཀྱང་ཞི་སོགས་ཀྱི་དོན་འདི་རྟག་
དུ་འགྲུབ་པར་འགྱུར་བར་ཐལ། སྔགས་ཀྱི་དངོས་པོའི་ནུས་པ་རྟག་
པའི་དབང་གིས། དེས་ ཞི་ སོགས་ ཀྱི་འབྲས་བུ་འབྱིན་ པའི་ ཕྱིར།
ཁོ་ན་རེ། མ་ཁྱབ་སྟེ། དེས་ཞི་སོགས་ཀྱི་འབྲས་བུ་འབྱིན་པ་ཆོ་ག་
སོགས་ཀྱི་རྐྱེན་ལ་ལྟོས་པ་ཡིན་པའི་ཕྱིར་ཟེར་ན། འོ་ན་དེས་ཞི་་
སོགས་ཀྱི་འབྲས་བུ་འབྱིན་པ་ལ། སྔགས་ཀྱི་དངོས་པོའི་ནུས་པ་རྟག་
པ་དོན་མེད་དུ་འགྱུར་པར་ཐལ། དམ་བཅའ་དེའི་ཕྱིར། གཞན་
ཡང་། གལ་ཏེ་བརྡ་ལ་ལྟོས་མེད་དུ་སྔགས་ཀྱི་དངོས་པོའི་ནུས་པ་
རྟག་པའི་དབང་གིས་སྔགས་ཀྱི་ཞི་སོགས་ཀྱི་འབྲས་བུ་འབྱིན་པ་དེ་
འདྲ་ཡིན་ན། འོ་ན་རིག་བྱེད་ཀྱི་སྔགས་དེ་ནི་བྲམ་ཟེ་དང་གདོལ་པ་
193 —



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
སོགས་ཀུན་གྱིས་བགྲངས་པས་ཀྱང་ཞི་སོགས་ཀྱི་འབྲས་བུ་སྒྲུབ་བྱེད་དུ་
འགྱུར་བར་ ཐལ་ལོ། ། ཁོ་ན་རེ། མ་ ཁྱབ་ སྟེ། བྲམ་ཟེ་ རིགས་་་
བཟང་བས་རིག་བྱེད་ ཀྱི་ སྔགས་བཟླས་ པས་ཞི་ སོགས་ ཀྱི་འབྲས་ བུ་
འབྱིན་ལ། གདོལ་པ་རིགས་ངན་པས་དེ་ལས་ཞི་སོགས་ཀྱི་འབྲས་བུ་
མི་འབྱིན་པ་ཡིན་པའི་ཕྱིར་ཟེར་ན། ཆོས་ཅན། དེས་ཞི་སོགས་ཀྱི་
འབྲས་བུ་འབྱིན་པ་བྱེད་ པ་པོའི་རིགས་བཟང་ངན་གྱི་ཁྱད་པར་ལ་
ཡང་ལྟོས་པར་མི་རུང་བར་ཐལ། དེ་རྐྱེན་གྱིས་ལེགས་པར་བྱས་པ་
མིན་པའི་ཕྱིར། ཁྱབ་སྟེ། དངོས་པོ་རྐྱེན་ གྱིས་འདུས་བྱས་པ་་་
རྣམས་ཀྱིས་ཀྱང་། རྒྱུའི་དངོས་པོ་རིགས་ཐ་དད་ལས། འབྲས་
བུའི་དངོས་པོ་རིགས་ཐ་དད་དུ་བྱེད་ཀྱི། བྱེད་པ་པོ་རིགས་བཟང་
ངན་གྱི་ཁྱད་པར་ལས། འབྲས་བུའི་རིགས་ཐ་དད་དུ་འབྱིན་པའི་
ནུས་པ་ངེས་པ་མིན་པའི་ཕྱིར། གཞན་ཡང་། བྱེད་པ་པོ་རིགས་
བཟང་ངན་གྱི་ཁྱད་པར་ལས་རིག་བྱེད་ཀྱིས་ཞི་སོགས་ཀྱི་འབྲས་བུ་
འབྱིན་མི་འབྱིན་སོ་སོར་ངེས་པ་མིན་ཏེ། བརྡའི་དབང་གིས་དེ་ལས་
ཞི་སོགས་ཀྱི་འབྲས་བུ་འབྱིན་པར་འགྱུར་བ་ཡིན་པའི་ཕྱིར། གཉིས་
པ་ནི། གཞན་ཡང་བྲམ་ཟེ་དེ་ཅི་ཞིག་བྱེད་ནས་རིག་བྱེད་ཀྱིས་ཞི་
སོགས་ཀྱི་འབྲས་བུ་འབྱིན་པའི་བྱེད་པ་པོར་འགྱུར་བ་མི་འཐད་པར་
ཐལ། དེ་རྐྱེན་གྱིས་ཁྱད་པར་བྱར་མེད་པ་ཅན་ཡིན་པའི་ཕྱིར། ཁོ་
ན་རེ། གལ་ཏེ་བྲམ་ཟེ་དེས་རིག་བྱེད་ཀྱི་སྔགས་གསར་དུ་བསྐྱེད་པ་
མ་ཡིན་གྱི། དེ་གྲུབ་ཟིན་མངོན་པར་གསལ་བར་སྦྱོར་བར་བྱེད་པ་
ཡིན་པའི་ཕྱིར་ཟེར་ན། དེ་མིན་པར་ཐལ། རིག་སྔགས་དེ་རྟག་པ་
ཡིན་པའི་ཕྱིར། ཁྱབ་སྟེ། རྟག་པ་ལ་རྐྱེན་གྱིས་གསལ་བར་བྱེད་པ་
ནི་གོང་དུ་བསལ་ཟིན་པའི་ཕྱིར། ཁོ་ན་རེ། གལ་ཏེ་སྔགས་བཟླས་
པའི་རྐྱེན་གང་ལས་ཉན་བློ་ལ་རིག་སྔགས་དེ་གསལ་བར་སྣང་བ་ཡིན་
– 194 བས་



རྣམ་འགྲེལ་ལེའུ་དང་པོའི་ཊིཀྐ
ལ། དེ་ལས་ ནི་ རིགས་ སྔགས་དེ་ནི་ཞི་ སོགས་ཀྱི་འབྲས་བུ་འབྱིན་
པར་སྦྱོར་རོ་ཞེ་ན། འོ་ན་སྔགས་མི་བཟླས་པའི་ཉན་པ་པོའང་རིག་
སྔགས་ལས་ཞི་སོགས་ཀྱི་འབྲས་བུ་དང་འབྲེལ་བར་འགྱུར་པར་ཐལ།
སྔགས་སྨྲ་བ་པོས་བཟླས་པའི་སྔགས་ཉན་བློ་ལ་གསལ་བར་སྣང་བ་དེ་
རིག་བྱེད་ཀྱི་སྔགས་ལས་ཞི་སོགས་ཀྱི་འབྲས་བུ་འབྱིན་པའི་རྒྱུ་ཡིན་པ་
གང་ཞིག དེ་འདྲའི་གསལ་བར་སྣང་བ་དེ་སྔགས་མི་བཟླས་པའི་
ཉན་པ་པོ་ལའང་ཡོད་པའི་ཕྱིར། གཞན་ཡང་། སྔགས་ལྷང་ལྷང་
པོར་མངོན་པར་གསལ་པོ་མིན་པར་སྔགས་སྒྲ་དག་གི་བྱེད་པ་ལྕེ་རྐན་
ལ་སོགས་པ་རྣམས་ཀྱིས་སྦྱོར་བ་ཤུབ་བུས་བཟླས་པའམ། ཡིད་ཀྱིས་
བཟླས་པ་དོན་མེད་དུ་འགྱུར་བར་ཐལ། སྔགས་ཀྱིས་ཞི་སོགས་ཀྱི་
འབྲས་བུ་འབྱིན་པ་ལ་སྔགས་སྒྲ་ནི་རྣ་བའི་སྦྱོད་ཡུལ་དུ་གསལ་པོར་
ཐོས་དགོས་པ་ཡིན་པའི་ཕྱིར། ཁོ་ན་རེ། མངོན་པར་གསལ་མིན་
ཞེས་པ་མ་ཁྱབ་སྟེ། སྔགས་ཡིད་བཟླས་བྱེད་པའི་རྟོག་བློ་དེ་ཡང་
སྔགས་སྒྲ་རང་མཚན་པ་གཟུང་དོན་དུ་བྱས་ནས་གསལ་བར་སྣང་བ་
ཡིན་དགོས་པའི་ཕྱིར་ཏེ། བརྒྱུད་བས་སྔགས་སྒྲ་རང་མཚན་པ་དེ་
ལས་སྐྱེས་པ་ཉིད་ཀྱི་ཕྱིར་ཞེ་ན། གལ་ཏེ་སྔགས་ཡིད་བཟླས་བྱེད་
པའི་རྟོག་པ་ཆོས་ཅན། སྔགས་ སྒྲའི་ གཟུང་དོན་ ཅན་ཡིན་པ་ མི་
འགྲུབ་པར་ཐལ། རྟོག་པས་བཏགས་ པའི་ སྔགས་ སྒྲའི་དོན་སྤྱི་་་་
གཟུང་ཡུལ་དུ་བྱེད་པའི་རྗེས་སུ་འགྲོ་པའི་ཕྱིར། ཁོ་ན་རེ། ཁྱེད་
རང་ལ་ཡང་སྔགས་ཡིད་ཀྱིས་བཟླས་པ་དང༌། སྔགས་ ཤུབ་བུས་་
བཟླས་པ་དོན་མེད་པར་ཐལ། སྔགས་སྒྲ་རང་མཚན་པས་ཞི་སོགས་
ཀྱི་འབྲས་བུ་འབྱིན་པའི་ཕྱིར་ཟེར་ན། ཆོས་ཅན། ཁོ་བོ་ཅག་ལ་
སྔགས་སྒྲ་ལྷང་ལྷང་པོ་དང་སྔགས་ཡིད་བཟླས་བྱེད་པ་གཉིས་ཀ་ལ་ཞི་
སོགས་ཀྱི་འབྲས་བུ་འབྱུང་བ་མི་འགལ་ཏེ། སྔགས་ཀྱི་བརྡ་བྱེད་པ་
— 195 ཁ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྣམས་ཀྱིས་སྔགས་སྒྲ་རང་མཚན་པ་དང་། ཡིད་ལ་ཤར་བའི་སྔགས་
ཀྱི་སྒྲ་སྤྱིའི་རང་བཞིན་རྣམས་ངོ་བོ་གཅིག་ཏུ་རྗོད་པར་འདོད་པས་
ཀུན་ནས་བསླངས་ནས་ཞི་སོགས་ཀྱི་འབྲས་བུ་འབྱིན་པར་བརྡ་བརྗོད་
པ་ཡིན་པའི་ཕྱིར། དེས་ན་བརྡ་ལ་མི་ལྟོས་པར་སྔགས་ཀྱི་དངོས་
པོའི་ནུས་པའི་དབང་ལས་རིག་ སྔགས་ ཀྱིས་ཞི་སོགས་ཀྱི་འབྲས་བུ་
འབྱིན་པ་མིན་པར་ཐལ། སྔགས་ཀྱིས་འབྲས་བུ་འབྱིན་པ་ལ་བརྡ་ལ་
ལྟོས་པར་གྲུབ་པའི་ཕྱིར། གསུམ་པ་ལ་གཉིས། མདོར་བསྟན་པ་
དང༌། རྒྱས་པར་བཤད་པའོ། །
དང་པོ་ནི། རིག་བྱེད་ཀྱི་སྔགས་ལ་རིག་བྱེད་ཀྱི་ཡི་གེ་ལས་
དོན་གཞན་པའི་ཡི་གེའི་གོ་རིམ་མེད་བྱས་པ་ལ་ཁོ་ན་རེ། གལ་ཏེ་ཡི་
གེ་ར་ས་དང་ས་ར་ལས་དོན་གཞན་པའི་དེའི་གོ་རིམས་མེད་ན་ནི།
ཡི་གེ་དེ་གཉིས་ལ་གོ་རིམ་མེད་པར་འགྱུར་རོ། །གཞན་ཡང་། ཡི་གེ་
དེ་གཉིས་ཀྱི་ནང་ཚན་གྱི་ཚིག་གཉིས་པོ་དེ་ཁྱད་པར་མེད་པའི་གཅིག་
ཏུ་འགྱུར་ལ། དེ་ཡིན་ན་ར་ས་ཞེས་ཐོས་པ་ལས་རོ་གོ་བ་དང༌། ས་
ར་ཞེས་ཐོས་པ་ལས་མཚོ་གོ་བའི་འབྲས་བུ་ཐ་དད་མེད་པར་འགྱུར་རོ་
ཞེ་ན། རྩོད་པ་དང་པོའི་ལན་ནི། ཡི་གེ་ར་ས་དང་ས་ར་ལས་དོན་
གཞན་པའི་དེའི་གོ་རིམ་མེད་ཀྱང་། དེ་གཉིས་ལ་གོ་རིམ་ཡོད་དེ།
དེ་གཉིས་ལ་ནི་རང་རྒྱུ་སྐྱེས་བུའི་རྟེན་ཅན་གྱི་གོ་རིམ་ཡོད་པའི་ཕྱིར།
གཉིས་པ་ལ་གསུམ། གོ་རིམ་ཉིད་བཤད་པ་དང༌། དེ་སྐྱེས་བུས་
བྱས་པར་སྒྲུབ་པ། མ་བྱས་པ་དགག་པའོ། །དང་པོ་ལ། རྒྱུའི་གོ་
རིམ་ནི། ཡི་གེ་ར་ས་དང་ས་ར་ཆོས་ཅན། ཁྱོད་ལ་རྒྱུའི་གོ་རིམ་
ཡོད་དེ། ཁྱོད་ཀུན་སློང་གི་ཤེས་པ་སྔ་མ་སྔ་མ་ལས་ཁྱོད་ཀུན་སློང་གི་
ཤེས་པ་ཕྱི་མ་ཕྱི་མ་རིམས་ཅན་དུ་སྐྱེ་ལ། ཁྱོད་ཀུན་སློང་གི་ཤེས་པ་
རིམ་ཅན་དེ་ལས་སྒྲ་ཁྱོད་རིམ་ཅན་དུ་སྐྱེ་བའི་ཕྱིར། ཡི་གེ་དེ་དག་ལ་
- 196 ཁ



རྣམ་འགྲེལ་ལེའུ་དང་པོའི་ཊིཀྐ
L་ ་
དངོས་འབྲས་ཀྱི་གོ་རིམ་ཀྱང་ཡོད་དེ། སྔ་ཕྱི་དེ་ཡི་ཁྱད་པར་ཅན་གྱི་
ཡི་གེ་ར་ས་དང་ས་ར་དེ་ནི། རང་འཛིན་རྣ་བའི་ཤེས་པས་གཟུང་
དོན་དུ་བྱས་ནས་ རིམ་ ཅན་དུ་ ངེས་ པར་འགྱུར་བ་ཡིན་ པའི་ ཕྱིར།
ཡི་གེ་དེ་དག་ལ་རྒྱུ་འབྲས་ཀྱི་གོ་རིམ་ཀྱང་ཡོད་དེ། ཉན་ཤེས་སྔ་མ་
དེས་བསྐྱེད་པའི་ཉན་ཤེས་ཕྱི་མའི་ཡུལ་དུ་ཡོད་པ་ཅན་གྱི་ཡི་གེ་ར་ས་
དང་ས་ར་དེ་དག་ཐོས་པ་མྱུར་པོ་མིན་པར་དལ་བུས་ཐོས་པ་ཅན་གྱི་ཡི་
གེ་དེ་རྣམས་སྔ་མ་སྔ་མ་དྲན་པ་ལ་ལྟོས་པ་ལ་ལྟོས་ནས་ནི་ཕྱི་མ་ཕྱི་མ་
ཡིན་བདག་ཉིད་ལ་དམིགས་པའི་དྲན་པ་སྐྱེད་པར་བྱེད་པ་ཡིན་པའི་
ཕྱིར། གཉིས་པ་ནི། ཡི་གེ་ར་ས་དང་ས་ར་དེ་དག་རང་རྒྱུ་སྐྱེས་
བུས་བྱས་པ་ཉིད་རྒྱུ་དང་འབྲས་བུའི་གོ་རིམས་ཡོད་དེ། ཡི་གེ་ར་ས་
དང་ས་ར་དེ་ལ་ནི་རང་རྒྱུ་ཀུན་སློང་གི་ཤེས་པ་ལས་རིམ་པ་ཅན་དུ་སྐྱེ་
བ་དང༌། རང་འཛིན་ཉན་ཤེས་རིམ་པ་ཅན་དུ་དངོས་སུ་བསྐྱེད་པ་
དང་། རང་དྲན་པའི་སེམས་ཀྱིས་དྲན་ཤེས་རིམ་ཅན་དུ་རྒྱུད་ནས་
བསྐྱེད་པའི་གོ་རིམ་རང་རྒྱུ་སྐྱེས་བུ་ལ་ བརྟེན་ པ་ ཡོད་ པ་ གང་ ཞིག
དེ་འདྲའི་གོ་རིམ་དེ་ཡི་གེ་རྣམས་ཀྱི་རྒྱུ་དང་འབྲས་བུ་ཉིད་ཀྱི་གོ་རིམ་
དག་ནི་ཡིན་ཞེས་བརྗོད་རིགས་པའི་ཕྱིར། རྩོད་པ་གཉིས་པའི་ལན་
ནི། ཆོས་ཅན། ཡི་གེ་ར་ས་དང་ས་ར་ལས་དོན་གཞན་པའི་དེའི་
གོ་རིམ་མེད་ཀྱང་ཡི་གེ་དེ་གཉིས་ཀྱི་ནང་ཚན་གྱི་ས་ཚིག་གི་ཡི་གེའི་ངོ་
བོ་དེ་གཉིས་ཁྱད་པར་མེད་པའི་གཅིག་མིན་པར་ཐལ། ཡི་གེ་ར་
སའི་ནང་ཚན་གྱི་ས་ཚིག་དང་། ས་རའི་ནང་ཚན་གྱི་ས་ཚིག་གཉིས་
ལ་རྫས་གཞན་ཉིད་དུ་གནས་པས་ཁྱབ་པ་དེའི་ཕྱིར། དེ་གཉིས་རང་
བྱེད་པ་པོའི་ཀུན་སློང་གི་འདུ་བྱེད་ལས་སྔ་ཕྱི་རྫས་ཐ་དད་དུ་སྐྱེས་པའི་
ཕྱིར། ཡི་གེ་ར་ས་དང་ས་ར་ལས་དོན་གཞན་པའི་དེའི་གོ་རིམ་མེད་
ཀྱང་འབྲས་བུ་རོ་མཚོ་སོ་སོར་གོ་བའི་བྱ་བ་བྱེད་དེ། དེ་འདྲའི་གོ་
- 197 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རིམ་མེད་ཀྱང་། ར་ས་ཞེས་ལྷན་ཅིག་ཏུ་སྦྱར་བ་ལས་རོ་གོ་བ་དང་།
ས་ར་ཞེས་ལྷན་ཅིག་ཏུ་སྦྱར་བ་ལས་མཚོ་གོ་བའི་འབྲས་བུའི་ཁྱད་པར་
ཐ་དད་དུ་བྱེད་ པའི་ ཕྱིར། གསུམ་ པ་ ལ་ གཉིས། དངོས་ དང༌། །
སྐྱེས་བུས་བྱས་པའི་དཔེའོ། ། །
དང་པོ་ནི། རིག་བྱེད་ཀྱི་ཡི་གེ་རྣམས་ཀྱི་གོ་རིམ་དེའང་ཆོས་
ཅན། རྟག་པར་གནས་པ་མིན་པར་ཐལ། སྐྱེས་བུའི་འདོད་པས་
སྤེལ་བར་བྱེད་པ་ལས་འཇུག་ཅིང་སྐྱེ་བ་ཡིན་པའི་ ཕྱིར། ཁྱབ་སྟེ།
དེའི་འདོད་པ་དང་མི་འགལ་བར་གྲུབ་པ་ཅན་གོ་རིམ་ཡིན་ན་རྟག་
པར་གནས་པ་འགལ་བའི་ཕྱིར་རོ། ། །
གཉིས་པ་ནི། དེས་ན་རིག་བྱེད་ཀྱི་ཡི་གེའི་གོ་རིམ་ཀུན་རང་
རྒྱུ་སྐྱེས་བུ་ལས་སྐྱེ་བར་གྲུབ་སྟེ། སྐྱེས་བུ་དང་ནི་དེས་བརྩམས་པའི་
ཡི་གེ་རྣམས་རྒྱུ་འབྲས་ཉིད་དུ་གྲུབ་པའི་ཕྱིར། དཔེར་ན་མེ་ཁ་ཅིག་
བུད་ཤིང་ལས་སྐྱེ་བར་གྲུབ་ན། དེའི་རིགས་པས་མེ་གཞན་ཡང་བུད་
ཤིང་ལས་སྐྱེ་བར་གྲུབ་པ་བཞིན་ནོ། ། གཉིས་པ་ནི། སྐྱེས་བུས་བྱས་
པའི་རིག་བྱེད་ཀྱི་སྔགས་བཟླས་པས་ཞི་ སོགས་ ཀྱི་འབྲས་བུ་སྟེར་བ་
ཡོད་བྱས་པ་ལ། ཁོ་ན་རེ། སྐྱེས་བུ་ཐམས་ཅད་ཀྱིས་ཞི་སོགས་ཀྱི་
འབྲས་བུ་སྟེར་བའི་སྔགས་རྩོམ་ནས་སམ་ཞེ་ན། མི་ནུས་ཞེས་སྟོན་
པ་ལ་འདི་གསུངས་སོ། ། ཞི་ སོགས་ཀྱི་འབྲས་བུ་འབྱིན་པའི་སྔགས་
ཞེས་པའི་མིང་ཅན་གྱི་རིག་བྱེད་ཀྱི་ཡི་གེ་གོ་རིམ་གསར་དུ་བྱེད་པའི་
ངང་ཚུལ་ཅན་གྱི་སྐྱེས་བུ་ཆོས་ཅན། སྐྱེས་བུ་ཐ་མལ་པ་དང་ཐུན་
མོང་མིན་པ་ཉིད་དུ་གྲུབ་པ་ཡིན་ཏེ། རིག་བྱེད་ཀྱི་སྔགས་ཀྱི་གོ་རིམ་
གསར་དུ་རྩོམ་ ཤེས་ པ་ དང༌། བརྩམས་ པ་ལྟར་ དུ་ཞི་ སོགས་ ཀྱི་་་་
འབྲས་བུ་འབྱིན་ནུས་ སུ་བྱིན་གྱིས་རློབ་པའི་མཐུ་དག་གིས་ཏེ་ ཤེས་
མཐུ་གཉིས་དང་ལྡན་པའི་སྐྱེས་བུ་ཡིན་པའི་ཕྱིར་རོ། །ཁྱབ་སྟེ། ཐ་
– 198 –



རྣམ་འགྲེལ་ལེའུ་དང་པོའི་ཊིཀྐ
མལ་པ་གཞན་ལ་ཤེས་མཐུ་དེ་དག་མེད་པའི་ཕྱིར་རོ། ། ཁོ་ན་རེ། རྩ་
བའི་རྟགས་མ་གྲུབ་ སྟེ། ཤེས་མཐུ་གཉིས་ དང་ མི་ ལྡན་ པའི་ནམ་
མཁའ་ལྡིང་གི་རྒྱུད་རིག་པའི་སྐྱེས་བུས་ཀྱང་རྒྱུད་དེ་ནས་བཤད་པའི་
སྔགས་བཟླས་པས་ཞི་སོགས་ཀྱི་འབྲས་བུ་འགྲུབ་པ་མཐོང་བའི་ཕྱིར་ཞེ་
ན། མ་ཁྱབ་སྟེ། གང་ཡང་ཤེས་མཐུ་གཉིས་དང་མི་ལྡན་པའི་ནམ་
མཁའ་ལྡིང་གི་རྒྱུད་རིག་པའི་སྐྱེས་བུ་འགའ་ཞིག་གིས་རྒྱུད་དེ་ནས་
བཤད་པའི་གསང་སྔགས་འགའ་ཞིག་བྱེད་པར་འགྱུར་བ་ལས་ ཞི་་་
སོགས་ཀྱི་འབྲས་བུ་འབྱིན་པ་དེ་གཙོ་བོ་ནམ་མཁའ་ལྡིང་གི་རྒྱུད་རྩོམ་
པ་པོ་དེ་དག་གི་མཐུ་ལས་གྲུབ་པའི་ཕྱིར་ཏེ། དེས་བཤད་པའི་དམ་
ཚིག་ལ་སོགས་པའི་རིགས་པའི་རྗེས་སུ་འཇུག་པ་ལས་གྲུབ་པའི་ཕྱིར་
རོ། ། དེས་ན་རིག་བྱེད་ཀྱི་སྔགས་ལས་ཞི་སོགས་ཀྱི་འབྲས་བུ་འདོད་
པའི་སྐྱེས་བུ་ཆོས་ཅན། ཁྱོད་ཀྱིས་རིག་བྱེད་ཀྱི་སྔགས་རྣམས་ནི་སྤྱིར་
བྱས་པ་དང་། བྱེ་བྲག་ཏུ་རང་རྒྱུ་སྐྱེས་བུས་བྱས་པར་བརྗོད་པར་བྱ་
རིགས་ཏེ། ཁྱོད་རིག་བྱེད་ཀྱི་སྔགས་ལས་ ཞི་ སོགས་ཀྱི་འབྲས་བུ་
འདོད་པའི་སྐྱེས་བུ་གང་ཞིག མ་བྱས་པ་དང༌། རང་རྒྱུ་སྐྱེས་བུས་
མ་བྱས་པའི་སྔགས་ལས་ཞི་སོགས་ཀྱི་འབྲས་བུ་འགྲུབ་པ་ཁེགས་པའི་
ཕྱིར། གསུམ་པ་ལ་གསུམ། དངོས་དང་། བརྡ་ལ་མི་ལྟོས་པའི་
སྔགས་ཀྱི་དོན་ངེས་འདོད་པ་སྐྱེས་བུས་བཏགས་པ་དང་། སྐྱེས་བུ་
ཁྱད་པར་ཅན་མེད་ན་དོན་ངེས་འདོད་པ་འགལ་བའོ། །
དང་པོ་ནི། ཁོ་ན་རེ། རིག་བྱེད་ཀྱི་སྔགས་སྐྱེས་བུས་མ་བྱས་
པ་ཡིན་ཏེ། བརྡ་ལ་ལྟོས་མེད་དུ་རིག་བྱེད་ཀྱི་སྔགས་ཀྱི་དོན་ངེས་པ་
ཅན་སྟོན་པ་གང་ཞིག སྐྱེས་བུ་ལ་བརྡ་ལ་ལྟོས་མེད་དུ་དོན་ངེས་པ་
ཅན་སྟོན་པའི་ནུས་པ་མེད་པའི་ཕྱིར་ཏེ། སྐྱེས་བུ་ལ་ལྐོག་གྱུར་གྱི་
དོན་སྟོན་པའི་ནུས་པ་མེད་པའི་ཕྱིར་ཟེར་ན། ཆོས་ཅན། རྟགས་
– 199
ཁ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེ་ཡོད་པར་ཐལ། སྐྱེས་བུ་ལ་དེ་སྟོན་པའི་ནུས་པ་མེད་པའི་སྒྲུབ་
བྱེད་ནི། སྐྱེས་བུ་ཁྱད་པར་ཅན་ཡོད་པའི་སྒྲུབ་བྱེད་འདི་ཉིད་ཀྱིས་
ནི་བསལ་བ་ཡིན་པའི་ཕྱིར། སྐྱེས་བུ་ལ་བརྡ་ལ་ལྟོས་མེད་དུ་་རིག་
བྱེད་ཀྱི་དོན་དེས་སྟོན་པའི་ནུས་པ་མེད་པའི་རྒྱུ་མཚན་ཅི་ཡིན་བྱས་པ་
ལ། སྤྱོད་པ་པ་ན་རེ། སྐྱེས་བུ་ལ་བརྡ་ལ་ལྟོས་མེད་དུ་རིག་བྱེད་ཀྱི་
སྒྲའི་དོན་ངེས་སྟོན་པའི་ནུས་པ་མེད་དེ། སྐྱེས་བུ་རྣམས་ནི་བློ་དང་
ལྡན་པ་དང་། དབང་པོ་ དང་ ལྡན་ པ་ དང༌། ངག་སྨྲ་བ་དང༌།
སྐྱེས་བུ་ཉིད་ཡིན་པ་དང༌། ལ་སོགས་པ་ལག་པ་དང་ལྡན་པའི་ཕྱིར་
ཞེ་ན། བློ་དང་ལྡན་པ་ལ་སོགས་པའི་སྒྲུབ་བྱེད་གང་བརྗོད་པ་དེ་
ལས་སྐྱེས་བུ་ལ་བརྡའ་ལ་ལྟོས་མེད་དུ་རིག་བྱེད་ཀྱི་སྒྲའི་དོན་ཇི་ལྟ་བ་
བཞིན་དུ་རྟོགས་པའི་ནུས་པ་ཡོད་པ་མིན་པར་ཐལ། བློ་དང་ལྡན་
པ་ལ་སོགས་པ་དེ་རྣམས་དེ་སྒྲུབ་ཀྱི་ཚད་མ་སྟེ་དེ་སྒྲུབ་ཀྱི་གཏན་ཚིགས་
ལྟར་སྣང་ཡིན་པའི་ཕྱིར་ཏེ། དེ་སྒྲུབ་ཀྱི་ལྷག་མ་དང་ལྡན་པ་སྟེ་དེ་
སྒྲུབ་ཀྱི་མ་ངེས་པའི་གཏན་ཚིགས་ ཡིན་པའི་ཕྱིར། གཉིས་པ་ནི།
ཆོས་ཅན། སྐྱེས་བུ་རྒྱལ་དཔོག་པས་རིག་སྒྲ་རྟག་པའི་དོན་ངེས་སྨྲས་
པ་འདི་རྒྱལ་དཔོག་པས་རྟོག་པས་བཏགས་པ་ཙམ་ཡིན་ཏེ། རིག་
བྱེད་ཀྱི་སྒྲས་དོན་དངོས་དེ་རིག་བྱེད་ཀྱི་སྒྲ་རང་ཉིད་ཀྱིས་ཀྱང་མ་གྲུབ།
སྐྱེས་བུ་གཞན་གྱིས་ཀྱང་མ་གྲུབ། སྤྱོད་པ་པས་ཀྱང་མ་གྲུབ་པའི་
ཕྱིར། དང་པོ་མ་གྲུབ་སྟེ། རིག་བྱེད་ཀྱི་སྒྲ་ནི་ཁོ་བོས་དོན་འདི་
སྟོན་པས་ཟུངས་ཞེས་པ་དང༌། དོན་འདི་སྟོན་པ་མིན་ཞེས་རྗོད་
པར་མི་བྱེད་པའི་ཕྱིར། གཉིས་པ་དེར་ཐལ། སྐྱེས་བུ་གཞན་དེ་
ཡང་འདོད་ཆགས་ལ་སོགས་པ་དང་ལྡན་པ་ཡིན་པའི་ཕྱིར། ཁོ་ན་
རེ། རྟགས་གསུམ་པ་མ་གྲུབ་སྟེ། སྤྱོད་པ་པ་དེ་གཅིག་པུས་རིག་
བྱེད་ཀྱི་དོན་ངེས་དེ་ཉིད་རིག་གི སྐྱེས་བུ་གཞན་གྱིས་རིག་པ་མིན་
- 200 ཡ་
-
ir
ar
to



རྣམ་འགྲེལ་ལེའུ་དང་པོའི་ཊིཀྐ
L་
ནོ་ཞེ་ན། ཆོས་ཅན། དེ་འདྲ་བའི་ཁྱད་པར་ཡང་ནི་སུས་བྱས་ཏེ་
མི་འཐད་པར་ཐལ། སྤྱོད་པ་པ་དེ་ཡང་འདོད་ཆགས་ལ་སོགས་པ་
དང་ལྡན་པའི་ཕྱིར། སྤྱོད་པ་པ་དེ་བཞིན་དུ་སྐྱེས་བུ་ཉིད་ཡིན་པའི་
རྟགས་ཀྱི་རྣམ་ པ་འགས་ཀྱང༌། ཁྱེད་ཅིས་རིག་བྱེད་ཀྱི་དོན་ངེས་
ཤེས་པ་དང་ལྡན་པའི་སྐྱེས་བུ་འགའ་མི་འདོད་པ་མི་འཐད་པར་ཐལ།
སྤྱོད་པ་པས་རིག་བྱེད་ཀྱི་དོན་ངེས་རིག་པའི་ཕྱིར། ཁོ་ན་རེ། གལ་
ཏེ་རིག་བྱེད་འཆད་པ་པོ་མང་ཡང་། རིག་བྱེད་གང་གི་ཚིག་རང་གི་
བརྗོད་བྱའི་དོན་ལ་མི་སླུ་བར་མངོན་སུམ་གྱི་ཚད་མ་ཡིས་གྲུབ་པའི་
སྐྱེས་བུ་དེས་རིག་བྱེད་ཀྱི་དོན་རིག་པ་ཡིན་ནོ་ཞེ་ན། སྤྱོད་པ་པས་
རིག་བྱེད་ཀྱི་དོན་དེ་ ཐམས་ ཅད་མངོན་སུམ་དུ་མ་རྟོགས་པར་ཐལ།
ཤིན་ཏུ་ལྐོག་ཏུ་གྱུར་པ་རྣམས་ལ་རྒྱལ་དཔོག་པའི་མངོན་སུམ་གྱི་ཚད་
མ་ འཇལ་བྱེད་ དུ་ ཡོད་ པ་ སྲིད་ པ་ མིན་ པའི་ ཕྱིར། གཞན་ ཡང་།
ལུང་རྣམ་དག་ཡིན་ན་སྐྱེས་བུས་བྱས་པ་མིན་པས་ཁྱབ་པར་དམ་་་
བཅའ་ པ་ དོན་མེད་ ཡིན་ པར་ ཐལ། རིག་བྱེད་ གང་ གི་ ཚིག་ ནི།
རང་གི་བསྟན་བྱའི་དོན་ལ་མི་སླུ་བར་མངོན་སུམ་གྱི་ཚད་མས་གྲུབ་
པའི་སྐྱེས་བུ་དེ་ཡིས་བྱས་པའི་ཚིག་དེ་ལུང་རྣམ་དག་ཡིན་ཞེས་ཐོབ་པ་
དེའི་ཕྱིར། དེས་ན་གལ་ཏེ་ཤིན་ཏུ་ལྐོག་གྱུར་གྱི་དོན་ལུང་ལ་ལྟོས་པ་
མེད་པར་ནི། མངོན་སུམ་དུ་ཤེས་པའི་སྐྱེས་བུ་སྲིད་ན། དབང་པོ་
ལས་འདས་པའི་དོན་རིག་པའི་སྐྱེས་བུ་འགའ་ཡོད་དོ་ཞེས་ནི་མངོན་
པར་ འདོད་ རིགས་ པར་ འགྱུར་ བར་ ཐལ། ཕྱོགས་ སྔ་ དེའི་ ཕྱིར།
གསུམ་པ་ལ་གཉིས། མདོར་བསྟན་པ་དང༌། ་རྒྱས་པར་བཤད་
པའོ། །
དང་པོ་ནི། རིག་བྱེད་ཀྱི་སྒྲའི་དོན་ངེས་ནི་གང་ལས་ ཀྱང་
རྟོགས་པ་མིན་པར་ཐལ། སྤྱོད་པ་པ་བདག་ཉིད་ཀྱིས་ཀྱང་རིག་བྱེད་
ཡ 201 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཀྱི་དོན་ངེས་མ་རྟོགས། སྐྱེས་བུ་གཞན་ལས་ཀྱང་རིག་བྱེད་ཀྱི་དོན་
ངེས་རིག་པར་བྱེད་པ་མིན། རིག་བྱེད་རང་ཉིད་ཀྱིས་ཀྱང་རིག་བྱེད་
ཀྱི་དོན་ངེས་ རིག་ པར་བྱེད་ པ་ མིན་ པའི་ ཕྱིར། དང་ པོ་ གྲུབ་ སྟེ།
སྤྱོད་པ་པ་དེ་འདོད་ཆགས་ལ་སོགས་པ་དང་ལྡན་པའམ་སྟེ་ལྡན་པ་
ཡིན་པའི་ཕྱིར། འཁོར་གསུམ་ཁས་སོ། །གཉིས་པ་གྲུབ་སྟེ། སྐྱེས་
བུ་གཞན་དེ་ཡང་འདོད་ཆགས་ལ་སོགས་པ་དང་ལྡན་པ་ཡིན་པའི་
ཕྱིར། འཁོར་གསུམ་ཁས་སོ། །གསུམ་པ་གྲུབ་སྟེ། རིག་བྱེད་རང་
ཉིད་ལ་རང་ཉིད་ཀྱི་དོན་གོ་བའི་ནུས་པ་མེད་པའི་ཕྱིར། དེས་ན་
མཐོ་རིས་འདོད་པས་མེ་ལ་སྦྱིན་སྲེག་སྦྱིན་ཞེས་ཐོས་པའི་ཨགི་ཧོ་ཏྟཾ་རྫུ་
ཧོ་ཡད་ཏི་ཞེས་པའི་རྫུ་རིག་བྱེད་ཀྱི་སྔགས་དེ་ཆོས་ཅན། ཁྱོད་་་་
སྔགས་ཀྱིས་སྦྱངས་པའི་མར་མེ་ནང་དུ་བླུག་པ་ཁོ་ན་ལ་འཇུག་རུང་
ཡིན་གྱི། ཁྱི་ཤ་ཟ་ཞེས་བྱ་བ་དེ་ལ་འཇུག་རུང་གི་དོན་ཅན་མིན་ཞེས་
པ་ནི་ཚད་མ་གང་ལས་ཀྱང་མ་གྲུབ་པར་ཐལ། ཁྱོད་དོན་ཐམས་
ཅད་ལ་འཇུག་རུང་ཡིན་པ་དེས་ན་ སྟེ་དེའི་ཕྱིར། གཉིས་པ་ལ་་་
གཉིས། ཐབས་གཞན་ལས་མི་རྟོགས་པ་དང་། རིག་བྱེད་རང་
ཉིད་ལས་མི་རྟོགས་པའོ། །
དང་པོ་ལ་གཉིས། འཇིག་རྟེན་གྱི་གྲགས་པ་ལས་མི་རྟོགས་པ་
དང༌། ལུང་ལས་མི་རྟོགས་པའོ། །དང་པོ་ལ་གསུམ། གྲགས་པ་
མ་རྟོགས་པའི་རྒྱུ་ཡིན་པ། ལོག་རྟོགས་གི་རྒྱུ་ཡིན་པ། ཐེ་ཚོམ་གྱི་
རྒྱུ་ཡིན་པའོ། །དང་པོ་ནི། ཁོ་ན་རེ། འཇིག་རྟེན་གྱི་ཚིག་རབ་ཏུ་
གྲགས་པ་ལས་ རིག་བྱེད་ཀྱི་དོན་ངེས་རྟོག་ སོ་ཞེ་ན། ཆོས་ ཅན།
འཇིག་རྟེན་གྱི་གྲགས་པ་གང་གིས་རིག་བྱེད་ཀྱི་དོན་ངེས་འདིའི་རྣམ་
པར་དབྱེ་པ་མི་འགྲུབ་པར་ཐལ། འཇིག་རྟེན་གྱི་གྲགས་པ་དེ་ལ་
ཚིག་རྣམས་དོན་སྣ་ཚོགས་ལ་འཇུག་རུང་གི་སྒྲ་ཡིན་པའི་ཕྱིར་དང་།
ཁ 202 --



རྣམ་འགྲེལ་ལེའུ་དང་པོའི་ཊིཀྐ
དེ་ལ་དབང་པོ་ལས་འདས་ པའི་དོན་མཐོང་བའི་ནུས་པ་གང་ཡང་
མེད་པའི་ཕྱིར་དང༌། རིག་བྱེད་ལས་འཇིན་རྟེན་ན་གྲགས་པ་མིན་
པའི་དོན་དུ་མ་བརྗོད་པར་མཐོང་བའི་ཕྱིར་ཏེ། འཇིན་རྟེན་ན་ལྷ་
མིའི་གོ་འཕང་ལ་མཐོ་རིས་དང་། ལྷའི་བུ་མོ་ལ་ལྷ་མོར་གྲགས་ཤིང་།
རིག་བྱེད་ལས། མཐོ་རིས་ལ་འཁྲིག་པ་དང་། གཙུབ་སྟན་ལ་ལྷ་མོ་
ལ་སོགས་པའི་སྒྲ་བརྗོད་པར་མཐོང་བའི་ཕྱིར། ཁོ་ན་རེ། རིག་
བྱེད་རྩ་བའི་དོན་ངེས་འགྲེལ་བར་བྱེད་པའི་འགྲེལ་པ་ལས་རིག་བྱེད་
ཀྱི་དོན་ངེས་རྟོགས་སོ་ཞེ་ན། རིག་བྱེད་རྩ་བའི་དོན་ངེས་འགྲེལ་
བར་བྱེད་པ་དེ་འདྲའི་སྒྲ་གཞན་རིག་བྱེད་རྩ་ པས ི ་ དོན་ངེས་འགྲེལ་
བར་བྱེད་པའི་འགྲེལ་པ་དག་ལས་རིག་བྱེད་ཀྱི་དོ ན་ངེས་རྟོགས་པ་དེ་
མིན་པར་ཐལ། དེ་ལ་ཡང་རིག་བྱེད་ཀྱི་སྒྲ་རང་ཉིད་ལས་རིག་བྱེད་
ཀྱི་དོན་ངེས་རྟོགས་པ་ལ་ བཀོད་ པ་དེ་འདྲ་བའི་སྐྱོན་གྱི་རྣམ་རྟོག་་
འཇུག་པ་ཉིད་དུ་འགྱུར་བའི་ཕྱིར། གཉིས་པ་ནི། སྤྱོད་པ་པ་ཆོས་
ཅན། སླར་ཡང་འཇིག་རྟེན་གྱི་གྲགས་པ་དེ་ལས་རིག་བྱེད་ཀྱི་དོན་
ངེས་རྟོགས་པར་འདོད་པ་འདི་ནི་ཅི་ཞིག་ཡིན་ཏེ་མི་འཐད་པར་ཐལ།
འཇིག་རྟེན་གྱི་གྲགས་པ་དག་ཀྱང་མི་རྣམས་ཀྱིས་བྱས་པའི་ཚིག་ཡིན་
ལ། དེ་ཡང་ཚད་མར་མི་འདོད་པར་དེའི་སྒྲུབ་བྱེད་ཡང་དག་ཡིན་
པ་ལ་སྡང་བར་འདོད་རིགས་པའི་ཕྱིར། སྤྱོད་པ་པ་ན་རེ། གལ་ཏེ་
ཨགི་ཧོ་ཧཱུྃ་ཛུ་ཧོ་ཡད་ཏི་ཞེས་པའི་སྔགས་ཏེ། སྔགས་སྦྱངས་ཀྱི་མར་
མེ་ནང་དུ་བླུག་པ་ཁོ་ན་ལ་འཇུག་པར་གྲགས་པ་ལས་རྒལ་བའི་ཁྱི་ཤ་ཟ་
བ་ལ། འཇུག་པར་རྟོག་པ་རལ་རྒྱུ་ཅི་ཡོད་དེ་ཅི་ཡང་མེད་ཅེ་ན།
འོ་ན་འཇིག་རྟེན་གྱི་གྲགས་པ་ལས་རིག་བྱེད་ཀྱི་དོན་ངེས་རྟོགས་པ་
དེར་འཛིན་པ་ལ་རྒྱུ་ཡོད་དེ་ཅི་ཡང་མེད་པར་ཐལ། འཇིག་རྟེན་ན་
རབ་ཏུ་གྲགས་པ་སྒྲུབ་བྱེད་ཚད་མ་ཉིད་མིན་པའི་ཕྱིར། གསུམ་པ་
ཁམས་ 23 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ནི། འཇིན་རྟེན་གྱི་གྲགས་པ་ཉིད་ཀྱིས་རིག་བྱེད་ཀྱི་སྒྲའི་དོན་ངེས་
རྟོགས་པར་འདོད་པ་ལ་དོགས་པ་སྐྱེད་པ་ནི་སྲིད་ཀྱི། ངེས་ཤེས་སྐྱེ་
བ་མི་འཐད་དེ། རྒྱུ་མཚན་གང་གི་ཕྱིར་ན་འཇིག་རྟེན་གྱི་གྲགས་པ་
དེས་ལ་གོའུ་ཞེས་པ་ལ་སོགས་པའི་སྒྲ་རྣམས་རེ་རེ་ཡང་དོན་སྣ་ཚོགས་
ལ་འཇུག་པ་ཅན་ཉིད་དུ་མཐོང་བའི་ཕྱིར། གཉིས་པ་ནི། ཁོ་ན་རེ།
འཇིག་རྟེན་གྱི་གྲགས་པ་ལ་བརྟེན་ནས་རིག་བྱེད་ཀྱི་དོན་ངེས་མ་གྲུབ་
ཀྱང་། རིག་བྱེད་ཀྱི་ལུང་ལ་བརྟེན་ནས་རིག་བྱེད་ཀྱི་དོན་ངེས་འགྲུབ་བོ་
ཞེ་ན། ཆོས་ཅན། རིག་བྱེད་ཀྱི་ལུང་གི་སྒྲ་རང་ཉིད་ལས་རིག་བྱེད་
ཀྱི་དོན་ངེས་མཐའ་གཅིག་ཏུ་ངེས་པར་འདོད་པ་ལ་དོགས་པ་སྐྱེད་
པར་འགྱུར་གྱི། དོན་གཅིག་ཁོ་ན་ལ་འཇུག་པར་སྒྲུབ་པར་སྒྲུབ་མི་
ནུས་ཏེ། རིག་བྱེད་ཀྱི་ལུང་དེ་དོན་གཅིག་ཁོ་ན་ལ་འཇུག་པའི་ངེས་
བྱེད་ཡང་དག་མ་མཐོང་བ་དག་གི་ཕྱིར་ཏེ། དེ་དོན་གཞན་དུ་མ་ལ་
འཇུག་མི་སྲིད་པ་ལ་རྒྱུ་མཚན་ཡང་དག་མེད་པའི་ཕྱིར་ཏེ། དེ་དོན་
སྣ་ཚོགས་ལ་འཇུག་ནུས་ཅན་ཡིན་པའི་ཕྱིར། གཉིས་པ་ལ་གསུམ།
རིག་བྱེད་ཀྱི་དོན་ངེས་འདོད་པ་སྐྱེས་བུས་བཏགས་པ་དང་། དོན་
གཅིག་ཁོ་ནའི་རྗོད་བྱེད་དུ་མི་འཐད་པ་དང༌། བརྡ་ལ་བརྟེན་ནས་
དོན་སོ་སོར་ངེས་པའི་རྒྱུ་ཡིན་པར་བསྟན་པའོ། །
དང་པོ་ནི། སྤྱོད་པ་པ་ན་རེ། རིག་བྱེད་ཀྱིས་རང་གི་བརྗོད་
བྱའི་དོན་མཐའ་གཅིག་ཏུ་ངེས་པ་རྒྱལ་དཔོག་པ་ལ་བཤད། རྒྱལ་
དཔོག་པས་ངེད་སྤྱོད་པ་པ་ལ་བཤད་པས་རིག་བྱེད་ཀྱི་དོན་ངེས་རིག་
གོ་ཞེ་ན། ཆོས་ཅན། སྐྱེས་བུ་གཡོན་ཅན་འགའ་ཞིག་གིས་གྲོང་
ཁྱེར་དུ་འགྲོ་བའི་ལམ་ནི་གཡས་མ་འདི་ཡིན་ནོ་ཞེས་སྡོང་དུམ་འདི་ནི་
སྨྲ་བར་འགྱུར་རོ་ཞེས་སྨྲ་བ་དང༌། སྐྱེས་བུ་གཞན་གྱིས་ནི་གང་ལ་
ཡང་མ་སྙད་པར་བདག་ཉིད་ཀྱིས་ལམ་གཡས་མ་འདི་ཡིན་ཞེས་སྨྲ་བ་
ཁག 204
ག་



རྣམ་འགྲེལ་ལེའུ་དང་པོའི་ཊིཀྐ
གཉིས་ལས་ སྐྱེས་ བུ་ རང་ གི་ འདོད་ པས་ སྨྲས་ ཀྱི་ ཁྱད་ པར་ མེད་ དེ།
སྐྱེས་བུ་དེ་གཉིས་ཀྱིས་དེ་ལྟར་སྨྲས་པ་གང་ཞིག སྡོང་དུམ་ལ་ལམ་
སྟོན་པའི་ནུས་པ་མེད་པའི་ཕྱིར། དཔེ་དེ་ལྟར་དུ་རྒྱལ་དཔོག་པས་
རིག་བྱེད་ལ་སྙད་ནས། རིག་བྱེད་ཀྱི་དོན་ངེས་སྨྲས་པ་དང་། མུ་
སྟེགས་གཞན་གྱིས་གང་ལ་ཡང་མ་སྙད་པར་རིག་བྱེད་ཀྱི་དོན་ངེས་
སྨྲས་པ་དེ་དག་ལ་མུ་སྟེགས་དེ་གཉིས་ཀྱིས་འདོད་པ་ཙམ་གྱིས་སྨྲས་མ་
སྨྲས་ཀྱི་བྱེ་བྲག་བརྟག་པར་ གྱིས་ཏེ་བྱེ་བྲག་མེད་པར་ ཐལ། མུ་་་
སྟེགས་དེ་གཉིས་ཀྱིས་དེ་ལྟར་སྨྲས་པ་གང་ཞིག རིག་བྱེད་ལ་བརྡ་ལ་
ལྟོས་མེད་དུ་རང་གི་བརྗོད་བྱའི་དོན་མཐའ་གཅིག་ཏུ་སྟོན་པའི་ནུས་
པ་ མེད་ པའི་ ཕྱིར། གཉིས་ པ་ནི། རིག་བྱེད་ གྱི་ སྒྲ་ ཆོས་ ཅན།
དོན་བདེན་པ་གཅིག་ཁོ་ན་དག་གི་གསལ་བྱེད་དུ་ངེས་པ་གང་ལས་
ཡིན་ཏེ་མིན་པར་ཐལ། ཁྱོད་དོན་ཐམས་ཅད་ལ་འཇུག་རུང་ཡིན་
པའི་ཕྱིར། ཐལ་ཆོས་སྔ་མ་ལ། རྟགས་ནི་རྗོད་འདོད་ཀྱིས་བཞག་
པའི་དོན་ངེས་པ་མ་གཏོགས་པར། རྒྱུ་མཚན་གང་གིས་ན་དབང་
པོའི་ཡུལ་ལས་འདས་པ་དེའི་དོན་ངེས་ཚད་མས་ཤེས་པ་མི་འཐད་
པའི་ཕྱིར། གསུམ་པ་ལ་གསུམ། སྐྱེས་བུས་མ་བྱས་པ་ལ་རྒྱུ་དེ་མེད་
པ་དང་། དེའི་ལན་དགག་པ་དང་། མཇུག་བསྡུ་བའོ། ། དང་པོ་
ནི། ཆོས་ཅན། རིག་བྱེད་ཀྱི་སྒྲ་དེ་དོན་བདེན་པ་གཅིག་ཁོ་ན་ལ་
འཇུག་ པ་ ཅན་ དུ་ ངེས་ པ་ དེ་ གང་ ལས་ ཀྱང་ མི་ འཐད་ པར་ ཐལ།
བརྗོད་འདོད་ནི། དོན་སོ་སོར་ངེས་པའི་རྒྱུ་ཡིན་ཞིང་། བརྡ་ནི་
རྗོད་འདོད་དེའི་གསལ་བྱེད་ཡིན་ལ། བརྡ་དེ་ཡང་མི་སྐྱེས་བུས་བྱས་
པ་མིན་པ་ལ་མེད། སྐྱེས་བུས་བྱས་པའི་བརྡ་ནི་དོན་རྫུན་པ་ཁོ་ན་
སྟོན་བྱེད་ཡིན་པའི་ཕྱིར། ཕྱི་མ་དངོས། གཉིས་པ་ནི། ཁོ་ན་རེ།
མ་ཁྱབ་སྟེ། རིག་བྱེད་ཀྱི་སྒྲ་དེ་རང་གི་བརྗོད་བྱའི་དོན་དང་རང་
— 205 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བཞིན་གྱིས་ནི་འབྲེལ་པའི་རྒྱུ་མཚན་གྱིས་དོན་ སྟོན་བྱེད་དུ་ངེས་པ་
ཡིན་པའི་ ཕྱིར་ཟེར་ན། འོ་ན་རིག་བྱེད་འཆད་པ་པོས་ཉན་པ་པོ་
གཞན་ལ་རིག་བྱེད་བཤད་པ་དེས་ཀྱང་གོ་བ་ཅུང་ཟད་ཀྱང་བསྐྱེད་དུ་
མི་ རུང་ བར་ ཐལ། ཕྱོགས་ སྔ་ མ་ དེའི་ ཕྱིར། གཞན་ ཡང་།
འཆད་ པ་པོས་ཉན་པ་པོ་ལ་རིག་བྱེད་འཆད་པའི་ཚེ་ན། འདིའི་
དོན་འདིའོ་ཞེས་བརྡ་བྱས་པ་ཡང་དོན་མེད་པ་ཅན་ཉིད་དུ་འགྱུར་
བར་ ཐལ། རྟགས་ སྔ་ མ་ དེའི་ ཕྱིར། ཁོ་ན་རེ། མ་ ཁྱབ་ སྟེ།
བརྡ་ལས་རིག་བྱེད་ཀྱི་སྒྲ་རང་གི་བརྗོད་དོན་དང་ རང་བཞིན་གྱིས་
འབྲེལ་བའི་ཁྱད་པར་ གསལ་བར་བྱེད་པའི་ཕྱིར་ཟེར་ན། འོ་ན།
རིག་བྱེད་ཀྱི་སྒྲ་ཆོས་ཅན། ཁྱོད་རང་གི་བརྗོད་བྱའི་དོན་དང་རང་
བཞིན་ གྱིས་འབྲེལ་ བའི་ རྒྱུ་མཚན་ གྱིས་ དོན་བདེན་པ་གཅིག་ཁོ་ན་
གསལ་བའི་ངེས་པའང་གང་ལས་ཡིན་པ་མི་འཐད་པར་ཐལ། ཁྱོད་
ལས་དོན་གོ་བ་བརྡ་ལ་ལྟོས་པའི་ཕྱིར། གསུམ་པ་ནི། རིག་བྱེད་ཀྱི་
སྒྲ་ཅོས་ཅན། ཁྱོད་ལ་བརྡ་ལ་ལྟོས་མེད་དུ་དོན་བདེན་པ་དེ་ཁོ་ན་ལ་
འཇུག་ པར་ ངེས་ པ་ ཞེས་ བྱ་ བ་ གང་ ལས་ ཀྱང་ མི་ འ ཐད་ པར་ ཐལ།
ཁྱོད་དོན་གང་ལ་ཡང་འདོད་པ་རང་རྒྱུད་པའི་དབང་གིས་འཇུག་རུང་
ཡིན་པའི་ཕྱིར། དེས་ན། རིག་བྱེད་ཀྱི་སྒྲ་ཆོས་ཅན། ཁྱོད་སྤྱོད་
པ་པ་འདོད་པ་ལྟར་དོན་བདེན་པ་ཁོ་ནའི་གསལ་བྱེད་དུ་མི་འགྱུར་
བར་ཐལ། ཁྱོད་བརྡའི་དབང་གིས་ནི་དོན་ཐམས་ཅད་ལ་འཇུག་ཏུ་
རུང་ བ་ ཉིད་ ཀྱི་ ཕྱིར་ ཏེ། དེ་ ལྟར་ བསྒྲུབ་ ཟིན་ པ་ དེས་ ནའི་ ཕྱིར།
གཉིས་པ་ལ་གཉིས། རྩོད་པ་དང་། དེ་དགག་པའོ། །
དང་པོ་ནི། མཐོ་རིས་འདོད་པས་མེ་ལ་སྦྱིན་སྲེག་སྤྱིན་ཞེས་
སོགས་ཀྱི་རིག་བྱེད་ཀྱི་ངག་གཞན་ཡང་བདེན་པའི་དོན་ཅན་དེ་འདྲ་
ཡིན་ཏེ། རྒྱུ་མཚན་གང་གི་ཕྱིར་ན་རིག་བྱེད་ཀྱི་ངག་གི་ཕྱོགས་་་་
206 ---
，
：



རྣམ་འགྲེལ་ལེའུ་དང་པོའི་ཊིཀ
གཅིག་བདེན་པ་ཡིན་པའི་ཕྱིར། དཔེར་ན་མེ་གྲང་ང་ཟློག་བྱེད་ཡིན་
པ་དང༌། ཟླ་བ་བཅུ་གཉིས་ལོ་ ཡིན་ཞེས་ པའི་ རིག་ བྱེད་ཀྱི་ངག་་་
བདེན་པའི་དོན་ཅན་ཡིན་པ་བཞིན་ནོ་ཞེས་དེ་སྐད་སྤྱོད་པ་པོ་གཞན་
དག་ཟེར་རོ་ལོ། ། གཉིས་པ་དེ་དགག་པ་ལ་གཉིས། སྒྲུབ་བྱེད་ལྟར་
སྣང་དུ་བསྟན་པ་དང་། བསྒྲུབ་བྱ་ལ་ཚད་མས་གནོད་པ་བསྟན་
པའོ། ། །
དང་པོ་ནི། རིག་བྱེད་ཀྱི་ངག་གི ཕྱོགས་གཅིག་བདེན་པ་
དེ་རིག་བྱེད་ཀྱི་ངག་མཐའ་དག་བདེན་པའི་དོན་ཅན་དུ་སྒྲུབ་པའི་
རྟགས་ཡང་དག་མིན་པར་ཐལ། རིགས་པ་ཤེས་པ་ཕྱོགས་ཀྱི་གླང་
པོས་རིག་བྱེད་ཀྱི་ངག་གི་ཕྱོགས་གཅིག་བདེན་པའི་རྟགས་ཀྱིས་རིག་
བྱེད་ཀྱི་ངག་མཐའ་དག་བདེན་པའི་དོན་ཅན་དུ་སྒྲུབ་པ་འདི་འདྲ་
པའི་གཏན་ཚིགས་རྣམས་དེ་སྒྲུབ་ཀྱི་རྟགས་ཡང་དག་ཡིན་པ་བཀག་
པའི་ཕྱིར་ཏེ། དེ་འདྲ་བའི་གཏན་ཚིགས་རྣམས་དེ་སྒྲུབ་ཀྱི་ལྷག་ལྡན་
འཁྲུལ་པ་ཅན་ཉིད་ཀྱི་ སྟེ་དེ་སྒྲུབ་ཀྱི་མ་ངེས་པའི་གཏན་ཚིགས་སུ་་
བསྟན་པའི་ཕྱིར། ཇི་ལྟར་བསྟན་ན། གཟུགས་སྨུག་པོ་ཅན་གྱི་
ཤིང་ཐོག་ལྷག་མ་འདི་རྣམས་ཆོས་ཅན། རོ་མངར་པོར་འདྲ་བ་ཡིན་
ཏེ། གཟུགས་ཀྱི་ངོ་བོ་སྨུག་པོར་མཚུངས་པ་ཉིད་ཀྱི་ཕྱིར། དཔེར་
ན་སྔར་ཟོས་པའི་གཟུགས་སྨུག་པོ་ཅན་གྱི་ཤིང་ཐོག་ལྷག་མ་བཞིན་ནོ།
ཞེས་ པ་ དང༌། ཕྲུ་ནང་ གི་འབྲས་ ལྷག་ མ་ འདི་ རྣམས་ཆོས་ ཅན།
ཚོས་པ་ཡིན་ཏེ། ཚོས་པའི་འབྲས་དང་སྣོད་གཅིག་གི་ནང་དུ་ཆུད་
པ་ལ་ཡང་ཁྱད་པར་མེད་པའི་ཕྱིར། དཔེར་ན་སྔར་ཟོས་པའི་འབྲས་
བཞིན་ཞེས་པའི་རྟགས་རྣམས་དེ་སྒྲུབ་ཀྱི་ལྷག་ལྡན་འཁྲུལ་པ་ཅན་ཏེ།
དེ་སྒྲུབ་ཀྱི་མ་ངེས་པའི་གཏན་ཚིགས་སུ་བསྟན་པ་བཞིན་ནོ། །གཉིས་
པ་ནི། རིག་བྱེད་ཀྱི་ངག་གི་ཕྱོགས་གཅིག་བདེན་པ་དེ་། རིག་བྱེད་
— 207 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
་་
་
：་
:
་་་་་་་་་་
ཀྱི་ངག་མཐའ་དག་བདེན་པའི་དོན་ཅན་དུ་སྒྲུབ་པའི་རྟགས་ཡང་དག་
མིན་པར་ཐལ། རིག་བྱེད་ལས་སྐྱེས་བུ་རྟག་པ་ལས་བྱེད་པ་པོ་ཉིད་
དང་། དངོས་པོ་རྣམས་རྟག་པ་དང༌། དབང་པོའི་མངོན་སུམ་གྱི་
ཡུལ་ལས་འདས་པའི་སྤྱི་དོན་གཞན་དང་། ཡོན་ཏན་དོན་གཞན་
སོགས་ དབང་ པོའི་ མངོན་ སུམ་ གྱི་ གཟུང་ བྱར་ བསྟན་ པ་ དང༌།
དངོས་པོ་རྣམས་རྒྱུ་མི་མཉམ་པ་རྟག་པ་ལས་སྐྱེ་བ་དང༌། གནས་པ་
མི་ མཉམ་ པ་ གྲུབ་ ཟིན་ རྐྱེན་ གྱིས་ མི་ འཇིག་ པར་ གནས་ པ་ དང་།
འཇིག་པ་མི་མཉམ་པ་ཕྱིས་རྒྱུ་དོན་གཞན་གྱིས་འཇིག་པར་བསྟན་པའི་
ཕྱིར། གཞན་ཡང་། ཐལ་ཆོས་སྔ་མ་ལ། རྟགས་ནི། རིག་
བྱེད་ལས་མངོན་སུམ་དང་རྗེས་དཔག་གི་ཚད་མ་རྣམ་པ་གཉིས་ཀྱིས་
རྣམ་པར་བསལ་བའི་སྤྱོད་ཡུལ་ལམ། ལུང་ལ་ལྟོས་པའི་རྗེས་དཔག་
དང་འགལ་ཏེ་ བསལ་ བ་དག་ནི་རྗོད་པར་བྱེད་ པ་ ཡིན་པའི་ཕྱིར།
ཁོ་ན་རེ། མ་ཁྱབ་བོ་ཞེ་ན། སྤྱོད་པ་པ་ཆོས་ཅན། ཁྱོད་བུད་
མེད་གཡེམ་མས་མུ་ཅོར་གྱི་ཚིག་སྨྲས་པས་བདག་པོ་ལས་རྒྱལ་ཁ་ཐོབ་
པ་དང་། ཆོས་མཚུངས་པ་ཡིན་པར་ཐལ། ཁྱོད་རིག་བྱེད་ལས་
ཚད་མ་གསུམ་གྱིས་གྲུབ་པའི་དོན་དང་འགལ་བ་ཀུན་ཏུ་མ་བསལ་
ཞིང་། བསྟན་བཅོས་ཀྱི་དོན་འབྲེལ་སོགས་ཆོས་ གསུམ་ ཡང་མ་་་
བསྟན་པ་ལ། རིག་བྱེད་ཀྱི་ངག་གི་ཕྱོགས་གཅིག་བདེན་པ་དེ་ཙམ་
གྱིས་རིག་བྱེད་མཐའ་དག་བདེན་པའི་དོན་ཅན་ཡིན་ནོ་ཞེས་བདེན་
ཞེན་གྱིས་ཁས་ལེན་པའི་རྒོལ་བ་ཡིན་པའི་ཕྱིར། གལ་ཏེ་རིག་བྱེད་
ཀྱི་ངག་གི་ཕྱོགས་གཅིག་བདེན་པ་ཙམ་གྱིས་རིག་བྱེད་ཀྱི་ངག་མཐའ་
དག་བདེན་པའི་དོན་ཅན་དེ་ལྟར་དུ་ཚད་མས་གྲུབ་ན། འོ་ན་ངག་
སྨྲ་བའི་སྐྱེས་བུ་འདི་ལ་ཚིག་ཚད་མ་མ་ཡིན་པ་ཅི་ཡོད་དེ་མེད་པར་ཐལ།
སྐྱེས་བུ་མང་དུ་སྨྲ་བ་ལ་བདེན་པའི་དོན་གཅིག་མེད་པ་མིན་པའི་ཕྱིར།
- 208 –
)
4



རྣམ་འགྲེལ་ལེའུ་དང་པོའི་ཊིཀྐ
ཁྱབ་པ་ཁས། གཉིས་པ་སྤྱིར་དགག་པ་ནི། ཤ་ཟ་ཡོད་ཅེས་པའི་སྒྲ་
འདི་ཆོས་ཅན། ཁྱོད་ཤ་ཟ་དང་མ་འབྲེལ་བར་ཐལ། ཁྱོད་དེའི་
དངོས་པོ་དང་རང་བཞིན་ཏེ་བདག་ཅིག་ཏུ་ཡང་མ་འབྲེལ། འབྲས་
བུ་སྟེ་དེ་བྱུང་དུ་ཡང་འབྲེལ་ བ་ མིན་ པའི་ ཕྱིར། ཕྱི་མ་དེར་ཐལ།
ཤ་ཟ་ཡོད་པར་རྗོད་པ་པོའི་འདོད་ཙམ་ཞིག་ལས། ཤ་ཟ་ཡོད་ཅེས་
པའི་སྒྲ་གནས་པ་སྟེ་སྐྱེ་བ་ཡིན་པའི་ཕྱིར། རྩ་བ་ལ་ཁྱབ་པ་ཡོད་དེ།
འབྲེལ་པ་གཉིས་པོ་འདི་ལས་རྣམ་པར་བཟློག་པས་ཀྱང་འཁྲུལ་པ་མེད་
པའི་འབྲེལ་བ་ཡོད་པ་མིན་པའི་ཕྱིར། ཁོ་ན་རེ། རྗོད་བྱེད་ཀྱི་སྒྲ་
རྣམས་ཀྱིས་དོན་བརྗོད་པ་ལ་འཇུག་ པ་ནི། བརྗོད་བྱ་ཚད་མས་
མཐོང་བས་འཇུག་པར་བྱེད་པའི་ཕྱིར་ན་རང་གི་ཞེན་དོན་དང་ངེས་
པར་འབྲེལ་ལོ་ཞེ་ན། འོ་ན་སྒྲ་ལྟ་བུ་གཅིག་ལ་རྟག་མི་རྟག་གི་སྒྲ་དུ་
མ་འཇུག་ ཏུ་མི་རུང་བར་ཐལ། རྟག་མི་རྟག་གཉིས་པོ་དེ་ནི་སྒྲ་་
གཅིག་ལ་གཞི་མཐུན་དུ་ཇི་ལྟ་ཡང་འདུ་བར་འགྱུར་བ་མི་འཐད་པའི་
ཕྱིར་ཏེ། དེ་ལ་རྟག་མི་རྟག་ཕན་ཚུན་དག་ནི་འགལ་བའི་དོན་ཅན་
ཡིན་པའི་ཕྱིར། གསུམ་པ་དོན་བསྡུ་བ་ནི། དེས་ན་ཤ་ཟ་ཡོད་པར་
སྟོན་པའི་ལུང་དེ་ལས་ཤ་ཟའི་དོན་གང་ཡོད་པར་ངེས་པ་ཡིན་པ་མི་
འཐད་པར་ཐལ། ཤ་ཟ་ཡོད་པར་སྟོན་པའི་ལུང་དང༌། ཤ་ཟའི་
དངོས་པོ་རྣམས་རྟོགས་པ་པོའི་ཚད་མས་རྣམ་པ་འགའ་ཡང་མེད་ན་
མི་འབྱུང་བའི་འབྲེལ་པ་མི་འགྲུབ་པའི་ཕྱིར། ཆོས་ཅན། མདུན་
གྱི་གཞི་འདིར་ཤ་ཟ་ཡོད་པར་ལུང་རྣམ་དག་ལས་བཤད་པ་དེ་ནི་ལོག་
ན་ཡང་། མདུན་གྱི་གཞི་འདིར་ ཤ་ཟའི་དངོས་པོ་མེད་པར་གྲུབ་
པར་མི་འགྱུར་བར་ཐལ། མདུན་གྱི་གཞི་འདིར་ཤ་ཟ་དེ་ལུང་ཚད་
མ་ལ་་ལྟར་མི་རུང་བ་དེའི་ཕྱིར། ཤ་ཟ་བསྐལ་དོན་དུ་སོང་བའི་གང་
ཟག་གིས་ཤ་ཟ་ཚད་མས་མི་དམིགས་པས་ནི། མདུན་གྱི་གཞི་འདིར་
- 209 -
4
0487
1



རྗེ་སྨོན་ལམ་དཔལ་བའི་རྣམ་འ གྲེལ་ཊཱིཀྐ
ཤ་ཟ་མེད་ངེས་ཀྱི་འབྲས་བུ་ ཅན་མི་འགྲུབ་པར་ཐལ། མདུན་གྱི་
གཞི་འདིར་ཤ་ཟ་དེ་དེ་བསྐལ་དོན་དུ་སོང་བའི་གང་ཟག་གི་ཚད་མ་ལ་
བལྟར་མི་རུང་བ་དེས་ནའི་ཕྱིར། གཉིས་པ་ལོག་རྟོག་བླུན་པོའི་
རྟགས་ སུ་ བསྟན་ པ་ནི། སྤྱོད་ པ་ པ་ ཆོས་ ཅན། ཁྱོད་ཤེས་ རབ་
འཆལ་པའི་བླུན་པོ་ཡིན་ཏེ། དེའི་རྟགས་ལྔ་ཚང་བའི་གང་ཟག་ཡིན་
པའི་ཕྱིར་ཏེ། རིག་བྱེད་ཀྱི་ཕྱོགས་གཅིག་བདེན་པ་ཙམ་གྱིས་རིག་
བྱེད་ཀྱི་ངག་མཐའ་དག་བདེན་པའི་དོན་ཅན་གྱི་ཚད་མར་སྨྲ་བའི་
ཕྱིར་དང༌། བདག་ལ་སོགས་པ་རྟག་པ་འགས་འབྲས་བུ་བྱེད་པར་
སྨྲ་བའི་ཕྱིར་དང༌། ཁྲུས་བྱས་པ་ལས་ཆགས་སོགས་ཆོས་མིན་སྡིག་
པ་དག་པར་འདོད་པའི་ཕྱིར་དང་། ཡོན་ཏན་ཅུང་ཟད་མེད་ཀྱང་།
བྲམ་ཟེའི་རིགས་ཡིན་ནོ་ཞེས་སྨྲ་བའི་ རིགས་ ཀྱིས་དྲེགས་ པའི་ཕྱིར་
དང༌། སེམས་ཀྱི་སྡིག་པ་གཞོམ་པའི་ཕྱིར་དུ་ལུས་མེ་ལྔ་བསྟེན་པ་ལ་ ་
སོགས་པའི་གདུང་བ་དྲག་པོ་རྩོམ་པར་བྱེད་པའི་ཕྱིར་ཞེས་པ་རྣམས་
སོ། ། ཚད་མ་རྣམ་འགྲེལ་གྱི་ཚིག་ལེའུར་བྱས་པ་ལས། རང་དོན་
རྗེས་སུ་དཔག་པ་སྟེ། ལེའུ་དང་པོའི་བཤད་པ་ཟིན་བྲིས་སུ་ཡི་གེར་
བཀོད་པའོ། །འདིས་ཀྱང་སངས་རྒྱས་ཀྱི་བསྟན་པ་དར་ཞིང་རྒྱས་ལ་
ཡུན་རིང་དུ་གནས་པར་བྱེད་ནུས་པར་གྱུར་ཅིག ཅེས་བ་འདི་ཡང་
ཆོས་གྲྭ་ཆེན་པོ་བཀྲ་ཤེས་ལྷུན་པོ་དཔལ་གྱི་བདེ་ཆེན་ཕྱོགས་ཐམས་ཅད་ལས་རྣམ་
པར་རྒྱལ་བའི་གླིང་དུ་པར་དུ་བསྒྲུབས། དགེའོ། །
— 210 -



རྣམ་འགྲེལ་ལེའུ་གཉིས་པའི་ཊཱིཀྐ
༄༅། །རྗེ་སྨོན་ལམ་དཔལ་བས་མཛད་པའི་ལེའུ་
གཉིས་པའི་ཊིཀ་བཞུགས་སོ། །
R
གཉིས་ པ་ ངེས་ བྱ་ ཐར་ པ་ དང་ ཐམས་ ཅད་ མཁྱེན་ པ་ དང་། །
དེར་བགྲོད་པའི་ལམ་བཤད་པ་ལ། ཐུབ་པ་ཚད་མར་སྒྲུབ་པ་དང་།
དེ་ལ་ཚད་མའི་སྒོ་ནས་བསྟོད་པའི་དགོས་པ་བཤད་པའོ། །
དང་པོ་ལ། ལུགས་འབྱུང་གི་སྒོ་ནས་སྟོན་པ་ལམ་གང་ནས་
བྱོན་པའི་ཚུལ་བསྟན་པ་དང་། ལུགས་བཟློག་གི་སྒོ་ནས་དེ་ལྟར་
བྱོན་པའི་ཤེས་བྱེད་བསྟན་པའོ། །དང་པོ་ལ། ཚད་མར་གྱུར་པའི་
དོན་བཤད་པའི་སྒོ་ནས་ཚད་མའི་སྐྱེས་བུའི་མཚན་གཞི་ངོས་བཟུང་བ་
དང་། ལྷག་མ་བཞི་བཤད་པའི་སྒོ་ནས་ཚད་མའི་སྐྱེས་བུའི་མཚན་
ཉིད་ དང་ དེར་ བགྲོད་ པའི་ ལམ་ ངོས་ བཟུང་ བའོ། ། དང་ པོ་ ལ།
ཚད་མ་སྤྱིའི་མཚན་ཉིད། ཐུབ་པའང་མཚན་ཉིད་དེ་དང་ལྡན་པར་
བསྟན་པ་གཉིས། དང་པོ་ལ། མཚན་ཉིད་ཀྱི་ངོ་བོ་དང་། ཁྱད་
ཆོས་སོ། ། དང་པོ་ལ། མཚན་ཉིད། མཚན་གཞི་དང་། མཚན་
གཞི་ལ་མཚན་ཉིད་ངེས་བྱེད་དོ། །དང་པོ་ལ། མི་སླུ་བ་ངོས་གཟུང་
བ་དང་། དེ་ལ་མ་ཁྱབ་པ་སྤང་བ་དང༌། ཁྱབ་ཆེས་པ་སྤང་པའོ། །
དང་པོ་ནི། སྔོན་པོ་ལ་གསར་དུ་མི་སླུའི་སྔོན་འཛིན་མིག་ཤེས་
ཆོས་ཅན། ཚད་མ་ཡིན་ཏེ། གསར་དུ་སླུ་བ་མེད་པ་ཅན་གྱི་ཤེས་
པ་ཡིན་པའི་ཕྱིར། མ་གྲུབ་བོ་ཞེ་ན། དེ་ཆོས་ཅན། མི་སླུ་བ་
ཡིན་ཏེ། ཁྱོད་ཀྱི་འཇུག་ཡུལ་ སྔོན་པོ་དེ་སྔོན་པོའི་དོན་བྱེད་ནུས་
པར་གནས་པ་ནི་གང་ཞིག ཁྱོད་སྔོན་པོ་ལ་སྒྲོ་འདོགས་གསར་དུ་
གཅོད་ པར་ བྱེད་ པ་ ཡིན་ པའི་ ཕྱིར། གཉིས་ པ་ ནི། ཁོ་ ན་ རེ།
— 211 མ མ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གསར་དུ་མི་སླུ་བའི་རིག་པ་ཚད་མའི་མཚན་ཉིད་མ་ཡིན་པར་ཐལ།
དེས་སྒྲ་བྱུང་གི་ཚད་མ་ལ་མ་ཁྱབ་པའི་ཕྱིར་ཏེ། དེ་རང་གི་འཇུག་
ཡུལ་ཐོབ་བྱེད་མ་ཡིན་པའི་ཕྱིར་ཏེ། སྒྲ་དང་གློག་ལ་སོགས་པ་སུས་
ཀྱང་ ཐོབ་པར་མི་ནུས་པའི་ཕྱིར་ཞེ་ན། ཁྱོད་ཀྱི་དེ་གང་ལ་བྱེད།
སྒྲ་གཟུང་དོན་དུ་བྱས་པ་ལས་བྱུང་བའི་སྒྲ་འཛིན་ཚད་མ་ལ་བྱེད་དམ།
བུམ་པ་ཞེས་པའི་སྒྲའི་རྟགས་ལས་ལྷས་བྱིན་གྱིས་སྨྲས་པའི་བུམ་པ་
ཞེས་པའི་སྒྲ་རང་སྨྲ་བ་པོའི་གང་ཟག་གི་རྒྱུད་ལ་ཀུན་སློང་གི་བསམ་པ་
ཡོད་པར་གསར་དུ་རྟོགས་པའི་ཚད་མ་ལ་བྱེད་དམ། བུམ་པ་ཞེས་
པའི་སྒྲའི་རྟགས་ལས་གཞི་འགའ་ཞིག་ཏུ་བུམ་པ་ཡོད་པར་རྟོགས་པའི་
བློ་ལ་བྱེད། དང་པོ་ལྟར་ན། དེ་ལ་མི་སླུ་བ་མ་ཚང་བ་མ་གྲུབ་ཅེས་
སྟོན་པ་ནི། སྒྲ་གཟུང་དོན་དུ་བྱས་པ་ལས་བྱུང་བའི་སྒྲ་འཛིན་ཚད་
མ་ཆོས་ཅན། མི་སླུ་བ་ཡིན་ཏེ། རང་གི་མངོན་པར་འདོད་པའི་
འཇུག་ཡུལ་གསར་དུ་སྟོན་པར་བྱེད་པའི་ཚད་མ་ཡིན་པའི་ཕྱིར་རོ། །
ཡང་སྒྲས་གློག་མཐོང་བའི་ཚད་མ་སོགས་སྡུད་དོ། །གཉིས་པ་ལྟར་ན།
དེ་མི་སླུ་བ་ཡིན་ཏེ། བུམ་པ་ཞེས་པའི་སྒྲ་ནི་ལྷས་བྱིན་གྱིས་སྨྲས་པའི་
བུམ་པ་ཞེས་པའི་སྒྲ་དེ་རང་སྨྲ་བ་པོ་ཡི་གང་ཟག་གི་རྒྱུད་ལ་ཀུན་སློང་
གི་བསམ་པ་སྟོན་པར་བྱེད་པའི་ཡུལ་གྱི་དོན་གང་ཡིན་པ་དེ་ཉན་པ་
པོའི་བློ་ལ་རབ་ཏུ་གསལ་བར་སྒྲུབ་པ་དེ་ལ་ཚད་མ་སྟེ། རྟགས་ཡང་
དག་ ཉིད་ ཡིན་ པའི་ ཕྱིར། ཁོ་ ན་ རེ། གསུམ་ པ་ ལྟར་ ཡིན་ཏེ།
བུམ་པ་ཞེས་པའི་སྒྲ་དེས་གཞི་འགའ་ཞིག་ཏུ་བུམ་པ་ཡོད་པར་སྒྲུབ་
པའི་འབྲས་རྟགས་ཡང་དག་ཡིན་པའི་ཕྱིར་ཟེར་ན། དེ་མ་ཡིན་པར་
ཐལ། བུམ་པ་ཞེས་པའི་སྒྲ་དེ་ཉིད་བུམ་པའི་དོན་གྱི་རྒྱུ་ཅན་ཏེ་་
འབྲས་བུ་མ་ཡིན་པའི་ཕྱིར། གསུམ་པ་ནི། གསར་དུ་མི་སླུ་བའི་
རིག་པ་ཚད་མའི་མཚན་ཉིད་དུ་བཞག་པ་ལ་མ་ཁྱབ་པའི་སྐྱོན་ཡོད་
— 212 -



རྣམ་འགྲེལ་ལེའུ་གཉིས་པའི་ཊཱིཀྐ
པར་མ་ཟད་ཁྱབ་ཆེས་བའི་སྐྱོན་ཡང་ཡོད་པས། བཅད་ཤེས་ཀྱང་
ཆོས་ཅན། ཚད་མར་ཐལ། མཚན་ཉིད་དེའི་ཕྱིར་ཟེར་ན། བློ་
ཀུན་རྫོབ་པ་དྲན་པའི་བཅད་ཤེས་ནི་ཆོས་ཅན། གསར་དུ་མི་སླུ་
པའི་རིག་པར་མི་འདོད་དེ། རང་གི་ཉེར་ལེན་དུ་གྱུར་པའི་ཚད་མ་
སྔ་མས་བཟུང་བ་འཛིན་པའི་དོན་ལ་སླར་ཡང་བསྣན་ནས་འཛིན་པའི་
དྲན་ཤེས་ཡིན་པའི་ཕྱིར། གཉིས་པ་ནི། དེའི་སྐབས་སུ་སྔར་ལྟར་
བྱས་པ་ལ། བྱེ་བྲག་ཏུ་སྨྲ་བ་ན་རེ། རྟེན་བཅས་ཀྱི་མིག་དབང་
གཟུགས་ཅན་པ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར་ཏེ། རྟེན་བཅས་ཀྱི་མིག་གི་དབང་པོ་གསལ་བ་ལས་འདོད་
པའི་དོན་ཐོབ་པ་ཡོད་པའི་ཕྱིར་ཞེ་ན། ཆོས་ཅན། གསར་དུ་མི་སླུ་
བའི་བློ་ནི་ཚད་མ་ཉིད་ཡིན་གྱི། རྟེན་བཅས་ཀྱི་མིག་དབང་གཟུགས་
ཅན་པ་ཚད་མ་མ་ཡིན་པར་ཐལ། ཚད་མས་བར་དུ་ཆོད་པ་དང་མ་
ཆོད་པའི་འབྲས་བུ་གཉིས་ཀ་སྒྲུབ་པ་ལ་གསར་དུ་མི་སླུ་བའི་རིག་པ་
གཙོ་བོར་གྱུར་པ་ཡིན་གྱི། རྟེན་བཅས་ཀྱི་དབང་པོ་གཟུགས་ཅན་པ་
གཙོ་བོར་གྱུར་པ་མ་ཡིན་པའི་ཕྱིར། ཚད་མས་བར་དུ་ཆོད་པའི་
འབྲས་བུ་སྒྲུབ་པ་ལ། དེ་གཉིས་ཀྱི་ནང་ནས་གསར་དུ་མི་སླུ་བའི་
རིག་པ་གཙོ་བོར་གྱུར་པ་ཡིན་ཏེ། བླང་བྱ་དོར་བྱའི་དངོས་པོ་ཡི།
ཡུལ་ལ་འདོར་ལེན་ལ་འཇུག་པ་ལ་དེ་གཉིས་ཀྱི་ནང་ནས་གསར་དུ་མི་
སླུ་བའི་རིག་པ་གཙོ་བོར་གྱུར་པ་ཡིན་པའི་ཕྱིར་དང༌། ཚད་མས་
བར་དུ་མ་ཆོད་པའི་འབྲས་བུ་སྒྲུབ་པ་ལ་དེ་གཉིས་ཀྱི་ནང་ནས་གསར་
དུ་མི་སླུ་བའི་རིག་པ་གཙོ་བོར་གྱུར་པ་ཡིན་ཏེ། རང་ཡུལ་གྱི་རྣམ་པ་
ཐ་དད་དུ་ ཤར་བ་ ཅན་ གྱི་གསར་དུ་མི་སླུ་བའི་བློ་ནི་ ཐ་དད་ པས།
གསར་དུ་མི་སླུ་བའི་བློ་ཡིས་རང་ཡུལ་རྟོགས་པའི་རྟོགས་ཚུལ་ཐ་དད་
དུ་འཇོག་པ་ཡིན་པའི་ཕྱིར་ཏེ། རང་ཡུལ་གྱི་རྣམ་པ་ཤར་ནས་རང༌
—༌ 213 -
， ，，， ， , ， ， - -
， ，
，，，
，，，
，
，
， ，
，，，，，，， ་ ་ བ་ གས ，，， ，
， .……, ༤༠ ༤༥ ཐ... ...ཆ༤ -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡུལ་ལ་གསར་དུ་མི་སླུ་བའི་རིག་པ་དེ་ཡོད་ན། རང་ཡུལ་དངོས་སུ་
རྟོགས་པའི་ཚད་མ་ སོ་ སོར་འཇོག་ནུས་འདི་ཡོད་དགོས་པའི་ཕྱིར་
རོ། ། གསུམ་པ་ནི། འདིའི་འབྲེལ་ནི་འདི་ཡིན་ཏེ། རང་རེས།
ཚད་མ་སླུ་མེད་ཅན་ཤེས་པ། ཞེས་པར། སྔོན་པོ་ལ་གསར་དུ་མི་
སླུ་བའི་རིག་པ་མཚན་གཞི། ཚད་མ་ཡིན་པར་མཚོན། གསར་དུ་
མི་སླུ་བའི་རིག་པ་ཡིན་ལ། ཞེས་པའི་མཚོན་སྦྱོར་དེ་མཚོན་སྦྱོར་
རྣམ་དག་ཏུ་ཁས་བླངས་པ་ལ། དེ་འདྲའི་མཚོད་སྦྱོར་དེ་མཚོན་སྦྱོར་
རྣམ་དག་ཡིན་ན། ཚད་མའི་མཚན་གཞི་ཡིན་ན། རང་ཉིད་མི་སླ་
པ་ཡིན་པར་རང་ཉིད་ཀྱིས་ངེས་པས་ཁྱབ་བམ། ཁོ་རང་ལས་ཕྱིས་
འབྱུང་བའི་ཚད་མ་གཞན་ཞིག་གིས་ངེས་པས་ཁྱབ། དང་པོ་ལྟར་ན།
ཚད་མིན་གྱི་བློ་ཡིན་ན་ཡང་རང་ཉིད་ཚད་མིན་གྱི་བློ་ཡིན་པར་རང་
ཉིད་ཀྱིས་ངེས་དགོས་པས། ཚད་མ་དང་ཚད་མིན་གྱི་རྣམ་དབྱེ་ལ་
རྨོངས་པ་མི་སྲིད་པར་འགྱུར་ཞིང༌། ཚད་མའི་མཚན་ཉིད་མི་མཐུན་
པར་སྨྲ་བ་མེད་པར་འགྱུར་ལ། གཉིས་པ་ལྟར་ན། ཚད་མ་ཕྱི་མ་
དེ་ཡང་རང་ཉིད་མི་སླུ་བ་ཡིན་པར་རང་ཉིད་ཀྱིས་ངེས་སམ། ཁོ་
རང་ལས་ཕྱིས་འབྱུང་བའི་ཚད་མ་གཞན་ཞིག་གིས་ངེས། དང་པོ་
ལྟར་ན་ཚད་མའི་མཚན་གཞི་སྔ་མ་རྣམས་རང་ཉིད་མི་སླུ་བ་ཡིན་པ་
རང་ཉིད་ཀྱིས་མ་ངེས་པ་དང་འགལ་ལ། གཉིས་པ་ ལྟར་ན་ངེས་
བྱེད་ཀྱི་ཚད་མ་ཐུག་མེད་དུ་འགྱུར་རོ་ཞེ་ན། འདིའི་ལན་ལ་སྤྱོད་པ་
པའི་ནང་ཚན་ཁ་ཅིག ཚད་མའི་མཚན་གཞི་ཡིན་ན་རང་ཉིད་མི་སླུ་
བར་རང་ལས་ཕྱིས་འབྱུང་བའི་ཚད་མས་ངེས་པས་ཁྱབ་སྟེ། ཚད་མ་
ཡིན་ན་གཞན་ལས་ངེས་ཀྱི་ཚད་མ་ཡིན་པས་ཁྱབ་པའི་ཕྱིར། དེ་
ཡང་ཁོའི་འདོད་པ་བརྗོད་པའི་གཞུང་ལས། ཤེས་པ་ཇི་བཞིན་དོན་
དེ་དག ། སྒྲུབ་པ་སོ་སོར་རྫོགས་བྱེད་པ། །ཇི་བཞིན་དོན་ཤེས་ཚད་
-- 214 --



རྣམ་འགྲེལ་ལེའུ་གཉིས་པའི་ཊཱིཀྐ
མ་དག །མ་ལུས་པར་ནི་གཞན་ལས་ངེས། །ཞེས་གསུངས། སྤྱོད་
པ་པའི་ནང་ཚན་གཞོན་ནུ་མང་ལེན་ལ་སོགས་པ་ཁ་ཅིག ཚད་མའི་
མཚན་གཞི་ཡིན་ན། རང་ཉིད་མི་སླུ་བ་ རང་ཉིད་ཀྱིས་ངེས་པས་
ཁྱབ་སྟེ། ཚད་མ་ཡིན་ན། རང་ལས་ངེས་ཀྱི་ཚད་མ་ཡིན་པས་ཁྱབ་
པའི་ཕྱིར། དེ་ལྟར་ཡང༌། ཁོའི་འདོད་པ་བརྗོད་པའི་གཞུང་ལས།
ཚད་ མ་ ཐམས་ ཅད་ རང་ཉིད་ལས། ། ཚད་མ་ཉིད་དུ་རབ་གྲུབ་་་་་
འགྱུར། ། རང་ལས་ངེས་པ་མ་ཡིན་ན། ། གཞན་གྱིས་བྱ་བར་ནུས་མ་
ཡིན། །ཞེས་གསུངས། འདོད་པ་དང་པོ་འགོག་པ་ལ། རང་ལས་
རང་གི་ངོ་བོ་རྟོགས། །ཞེས་གསུངས།
གཉིས་པ་འགོག་པ་ལ། ཐ་སྙད་ལས་ནི་ཚད་མ་ཉིད། །ཅེས་
པ་གསུངས་སོ། །དེས་ན་ཚད་མའི་མཚན་གཞི་ཡིན་ན། རང་ཉིད་
མི་སླ་པ་ཡིན་པར་རང་ཉིད་ལས་ཕྱིས་འབྱུང་བའི་ཚད་མས་ངེས་པས་
མ་ཁྱབ་སྟེ། ཚད་མའི་མཚན་གཞི་ཡང་ཡིན། རང་མྱོང་རང་རིག་
མངོན་སུམ་ལས་རང་གི་ངོ་བོ་རྟོགས་པ་ན། དེ་དང་གྲུབ་བདེ་་་
གཅིག་པས་རང་ཉིད་མི་སླུ་བར་ སྟོབས་ཀྱིས་ངེས་ནུས་པ་ཡང་ཡིན་
པའི་གཞི་མཐུན་ཡོད་པའི་ཕྱིར། ཚད་མའི་མཚན་གཞི་ཡིན་ན་རང་
ཉིད་མི་སླུ་བ་ཡིན་ངེས་པས་མ་ཁྱབ་སྟེ། ཚད་མའི་མཚན་གཞི་ཡང་
ཡིན། རང་ལས་ཕྱིས་འབྱུང་བའི་ཐ་སྙད་པའི་ཚད་མ་ཉིད་ལས་ནི་
རང་ཉིད་མི་སླུ་བར་རྟོགས་ནུས་པ་ཡང་ཡིན་པའི་གཞི་མཐུན་ཡོད་
པའི་ཕྱིར། ཞེས་ པ་ཆོས་ མཆོག་གི་ལུགས་སོ། ། ལྷ་ལྟར་ན་དེའི་་་
སྐབས་སུ། དེ་ལྟར་ཁས་བླངས་པ་ལ། ཚད་མ་དེ་ཤེས་པ་ཡིན་པར་
གང་ལས་ངེས། བྱེ་བྲག་ཏུ་ཚད་མ་ཡིན་པར་གང་ལས་ངེས་ཤེ་ན།
དང་པོའི་ལན་སྟོན་པ་ལ། རང་ལས། ཞེས་གསུངས། གཉིས་
པའི་ལན་སྟོན་པ་ལ། ཕྱི་མ་གསུངས། སྔོན་འཛིན་ཚད་མ་ཆོས་
– 215 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཅན། རང་གི་ངོ་བོ་ཡོད་ཙམ་དང༌། ཤེས་པ་ཡིན་པར་ངེས་བྱེད་
ཡོད་དེ། རང་མྱོང་རང་རིག་མངོན་སུམ་ལས་རང་གི་ངོ་བོ་ཡོད་
ཙམ་དང་ཤེས་པ་ཡིན་པ་རྟོགས་པའི་ཕྱིར། དེ་ཆོས་ཅན། རང་
ཉིད་ཚད་མ་ཡིན་པར་ངེས་བྱེད་ཅིག་ཡོད་དེ། རང་ལས་ཕྱིས་འབྱུང་
པའི་ ཐ་སྙད་པའི་ཚད་མ་ལས་ནི་རང་ཉིད་ཚད་མ་ཉིད་ཡིན་པར་
རྟོགས་པའི་ཕྱིར། རྒྱུན་ལྟར་ན་དེའི་སྐབས་སུ་དེ་ལྟར་བྱས་པ་ལ།
འོ་ན། ཚད་མ་དང་ཚད་མིན་གྱི་རྣམ་དབྱེ་བློ་གང་གི་ངོར་འཇོག
ཅེ་ན། ཅེས་པའི་ལན་སྟོན་པ་ལ་འདི་གསུངས་སོ། ། ཚད་མ་དང་
ཚད་མིན་གྱི་རྣམ་དབྱེ་སློབ་པའི་མཐར་ཐུག་པའི་རིགས་ཤེས་ཀྱི་ངོར་
མེད་དེ། དེའི་ངོར་རང་མྱོང་རང་རིག་མངོན་སུམ་ལས་རང་གི་ངོ་
བོ་མྱོང་བའི་གཉིས་མེད་ཀྱི་ཤེས་པ་རྫས་ཐ་དད་པས་སྟོང་པའི་སྟོང་
ཉིད་ཙམ་ཞིག་རྟོགས་པའི་ཕྱིར། ཁོ་ན་རེ། ཚད་མ་དང་ཚད་མིན་
གྱི་རྣམ་དབྱེ་མི་འཐད་པར་ཐལ། དེ་སློབ་པའི་མཐར་ཐུག་དཔྱོད་
པའི་རིགས་ཤེས་ཀྱི་ངོར་མེད་པའི་ཕྱིར་ཞེ་ན། མ་ཁྱབ་སྟེ། ཀུན་
རྫོབ་དཔྱོད་པའི་ཐ་སྙད་པའི་ཚད་མ་ལས་ནི་ཚད་མ་དང་ཚད་མིན་གྱི་
རྣམ་དབྱེ་ཉིད་རྟོགས་པའི་ཕྱིར། ཁོ་ན་རེ། ཚད་མའི་མཚན་ཉིད་
སྟོན་ པར་ བྱེད་ པའི་ བསྟན་ བཅོས་ བརྩམས་ པ་དོན་མེད་ པར་ ཐལ།
ཚད་མའི་མཚན་གཞི་ཡིན་ན་རང་ཉིད་མི་སླུ་བ་ཡིན་པར་རང་ཉིད་
ཀྱིས་ངེས་ པ་དང༌། དེ་ཡིན་ན། རང་ཉིད་མི་སླུ་བ་ཡིན་པར་་་་
གཞན་སྟོབས་ཀྱིས་ངེས་པ་གང་རུང་ཡིན་དགོས་པའི་ཕྱིར་ཞེ་ན། དེ་
ཡིན་ན། དེ་གང་རུང་ཡིན་པས་ཁྱབ་ཀྱང༌། ཚད་མའི་མཚན་ཉིད་
སྟོན་པར་བྱེད་པའི་བསྟན་བཅོས་བརྩམས་པ་ལ་ཆོས་ཅན། དགོས་
པ་ཡོད་དེ། ཚད་མ་དང་ཚད་མིན་གྱི་རྣམ་དབྱེ་ལ་རྨོངས་པ་བཟློག་
པའི་ཆེད་ཡིན་པའི་ཕྱིར། གཉིས་པ་ནི། ཚད་མ་སླུ་མེད་ཅན་ཤེས་
— 216 ཨ་མས་
m
]



རྣམ་འགྲེལ་ལེའུ་གཉིས་པའི་ཊིཀྐ
པ། །ཞེས་བཤད་པ་ལྟར། མི་སླུ་བའི་ཤེས་པ་ཡིན་པ་ཙམ་གྱིས་ཚད་
མའི་མཚན་ཉིད་ཡོངས་སུ་རྫོགས་སམ་ཞེ་ན། དེ་མ་ཡིན་པར་ཐལ།
དང་པོའམ་སྔར་མ་ཤེས་པའི་དོན་གྱི་གསལ་བྱེད་ཀྱང་ཚད་མའི་མཚན་
ཉིད་ཀྱི་ཟུར་དུ་དགོས་པའི་ཕྱིར། ཉ་ཊིཀ་པ་རྣམས་ན་རེ། མ་ཤེས་
ཞེས་པས། རང་གི་གཞལ་བྱ་སྔར་མ་ཤེས་གསར་དུ་ཤེས་པར་བསྟན་
པས། བཅད་ཤེས་ཚད་མ་ཡིན་པ་བཅད། དོན་གྱི་ཞེས་པས་་་
གཞལ་བྱ་བསྟན་པས། ཟླ་བ་གཉིས་སྣང་གི་དབང་ཤེས་ཚད་མ་ཡིན་
པ་དང་། ཟླ་བ་གཉིས་གཞལ་བྱ་ཡིན་པ་བཅད། གསལ་བྱེད་ཀྱང་
ཞེས་པས་རྟེན་བཅས་ཀྱི་དབང་པོ་གཟུགས་ཅན་པ་ཚད་མ་ཡིན་པ་
བཅད། ཅེས་གསུངས་སོ། །སྔོན་འཛིན་དབང་མངོན་གྱིས་སྔོན་པོ་
རང་གི་ངོ་བོ་རྟོགས་པའི་འོག་ཏུ་སྐྱེས་པའི་སྔོན་པོའི་སྤྱི་འཛིན་པ་ཡི་
རྣམ་པར་ཤེས་པ་ཆོས་ཅན། སྔོན་པོ་ལ་ཚད་མ་ཡིན་པ་ཐོབ་པར་
ཐལ། སྔོན་པོའི་ཐུན་མོང་བའི་ངོ་བོ་སྤྱི་དང་། སྔོན་པོའི་ཐུན་མོང་
མ་ཡིན་པའི་ངོ་བོ་རང་ཚན་པ་གཉིས་ཡོད་པའི་སྔོན་པོའི་སྤྱི་སྔར་མ་
ཤེས་ གསར་ དུ་ ཤེས་ པ་ ཡིན་ པའི་ ཕྱིར། ཟེར་ ན། ཆོས་ ཅན།
སྔོན་པོའི་སྤྱི་མ་ཤེས་གསར་དུ་ཤེས་ན་སྔོན་པོ་ལ་ཚད་མ་ཡིན་པས་ཁྱབ་
པར་ཐལ། དེ་ལ་ཚད་མ་ཡིན་ན། སྔོན་པོའི་ཐུན་མོང་མ་ཡིན་པའི་
རང་གི་མཚན་ཉིད་སྔར་མ་ཤེས་པ་གསར་དུ་ཤེས་པ་གང་ཡིན་པ་ཞིག་
དགོས་སོ་ཞེས་སློབ་དཔོན་ཕྱོགས་ཀྱི་གླང་པོའི་དགོངས་པ་ཡིན་པའི་
ཕྱིར་ཏེ། སྔོན་པོ་ལ་ཚད་མ་ཡིན་ན། སྔོན་པོ་རང་གི་ཐུན་མོང་མ་
ཡིན་པའི་མཚན་ཉིད་ལ་གསར་དུ་དཔྱད་ནས་འཇུག་དགོས་པའི་ཕྱིར་
རོ། ། གཉིས་པ་ལ། ཚད་མའི་དོན་བཤད་ཟིན་དང་སྦྱར་བ་དང་།
གྱུར་པའི་དོན་བཤད་པའོ། ། །
དང་པོ་ནི་བཅོམ་ལྡན་འདས་ཆོས་ཅན། གྲོལ་བ་དོན་གཉེར་
- 217 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གྱི་ མངོན་ པར་ འདོད་ པའི་ དོན་ ལ་ ཚད་ མའི་ སྐྱེས་ བུ་ ཉིད་ ཡིན་ཏེ།
དེ་ལ་གསར་དུ་མི་སླ་བ་དང་ལྡན་པའི་སྐྱེས་བུ་མཐར་ཐུག་ཡིན་པའི་
ཕྱིར། གཉིས་པ་ལ། གྱུར་པ་སློབ་པའི་དགོས་པ་དང༌། དེ་ལ་
རྩོད་པ་སྤང་པའོ། །དང་པོ་ནི། ཁོ་ན་རེ། ཚད་མ་ཡིན་པ་འ གྲོ་ལ་
ཕན་བཞེད་པ། ། ཞེས་སྨོས་པས་ཆོག་མོད། ཚད་མར་གྱུར་པ་ཞེས་
གྱུར་པ་སྨོས་པ་ལ་དགོས་པ་ཅི་ཡོད་ཅེ་ན། ཆོས་ཅན། དེ་ལྟར་
སྨོས་པ་ལ་རྣམ་བཅད་ཀྱི་་དགོས་པ་ཡོད་དེ། མ་སྐྱེས་པ་རང་བྱུང་གི་
ཚད་མའི་སྐྱེས་བུ་ནི་བཟློག་པའི་དོན་དུ། མདོའི་མཆོད་བརྗོད་དུ་
གྱུར་པ་ཉིད་གསུངས་པ་དེའི་ཕྱིར། དེའི་མཆོད་བརྗོད་དུ་དེ་ལྟར་
སྨོས་པ་ལ་ཡོངས་གཅོད་ཀྱི་དགོས་པ་ཡོད་དེ། བཅོམ་ལྡན་འདས་དེ་
ཚད་མའི་སྐྱེས་བུར་སྒྲུབ་པའི་སྒྲུབ་བྱེད་ཀྱི་རྒྱུ་ཕུན་སུམ་ཚོགས་པ་ལ་
ལྟོས་ནས་ཚད་མའི་སྐྱེས་བུར་འཁྲུངས་པ་ཡིན་པར་རིགས་སོ། །ཞེས་
རྟོགས་པའི་དོན་དུ་གསུངས་པའི་ཕྱིར། གཉིས་པ་ལ། ཤེས་བྱ་
ཐམས་ཅད་བཟོ་ཤེས་པ་ཀུན་མཁྱེན་ཡིན་པ་དགག་པ་དང་། ཐམས་
ཅད་གནས་ལུགས་ཇི་ལྟར་གནས་པ་མངོན་སུམ་དུ་ཤེས་པ་ཀུན་མཁྱེན་
དུ་བསྒྲུབ་པའོ། ། །
དང་པོ་ལ། ཐམས་ཅད་ཀྱི་བྱེད་པ་པོ་དབང་ཕྱུག་གི་ངོ་བོ་
དགག་པ་དང༌། སྒྲུབ་བྱེད་དགག་པ་གཉིས། དང་པོ་ལ། རྟོག་
པ་ ཡིན་པ་དགག་པ་དང་། མི་རྟག་ པ་ ཡིན་པ་དགག་ པ་ གཉིས།
དང་པོ་ནི། ཁོ་ན་རེ། མ་སྐྱེས་པ་རང་བྱུང་གི་ཚད་མའི་སྐྱེས་བུ་
བཟློག་པའི་ཕྱིར་དུ་མངོན་གྱུར་པ་ཞེས་སྨོས་པ་མི་འཐད་པར་ཐལ།
དབང་ཕྱུག་གི་རྒྱུད་ཀྱི་ཤེས་པ་དེ་རྟག་པ་རང་བྱུང་གི་ཚད་མ་དང་།
དབང་ཕྱུག་དེ་རྟག་པ་རང་བྱུང་གི་ཚད་མའི་སྐྱེས་བུ་ཡིན་པའི་ཕྱིར་ན།
དེ་ཆོས་ཅན། ཁྱོད་ཚད་མ་དང་རྟག་པའི་གཞི་མཐུན་ཉིད་དུ་ཡོད་
- 218 -



རྣམ་འགྲེལ་ལེའུ་གཉིས་པའི་ཊཱིཀྐ
པ་མིན་པར་ཐལ། ཁྱོད་ཡུལ་དངོས་པོར་ཡོད་པ་རྟོགས་པའི་ཚད་མ་
ཡིན་པའི་ཕྱིར། རྟགས་གསལ་ཁས་བླངས། ཁྱབ་སྟེ། ཡུལ་ཅན་
ཤེས་བྱ་མི་རྟག་པ་ཉིད་ཀྱིས། ཡུལ་ཅན་གྱི་ཤེས་པ་དེ་ནི་མི་བརྟན་པ་
ཉིད་ཡིན་དགོས་པའི་ཕྱིར། དབང་ཕྱུག་གི་ཤེས་པ་མི་རྟག་པ་ཡིན་
ཀྱང་། དེ་དབང་ཕྱུག་རྟག་པ་ལས་སྐྱེས་པ་ཡིན་ནོ་ཞེ་ན། དབང་
ཕྱུག་གི་རྒྱུད་ཀྱི་ཤེས་པ་དག་ནི་ཆོས་ཅན། ཁྱོད་དབང་ཕྱུག་རྟག་པ་
ལས་སྐྱེ་བ་མི་འཐད་པར་ཐལ། ཁྱོད་རིམ་བཞིན་སྐྱེ་བ་ཅན་ ཡིན་
པའི་ཕྱིར། ཁོ་ན་རེ། མ་ཁྱབ་སྟེ། དབང་ཕྱུག་དེས་རྐྱེན་ལ་ལྟོས་
ནས་རང་རྒྱུད་ཀྱི་ཤེས་པ་རིམ་བཞིན་སྐྱེད་པར་བྱེད་པའི་ཕྱིར་ཞེ་ན།
དབང་ཕྱུག་ཆོས་ཅན། ཁྱོད་དེ་མ་ཡིན་པར་ཐལ། ཁྱོད་རྐྱེན་ལ་
ལྟོས་པར་མི་རུང་བ་དེ་ཡི་ཕྱིར་དང༌། ཁྱོད་ལ་རྐྱེན་གྱི་རྣམ་པ་འགས་
ཕན་གདགས་པར་བྱ་བ་མ་ཡིན་པའི་ཕྱིར་ཏེ། ཁྱོད་རྟག་པ་ཡིན་
པའི་ཕྱིར། རྟགས་ཁས་སོ། །
གཉིས་པ་ནི། ཁོ་ན་རེ། དབང་ཕྱུག་གི་རྒྱུད་ཀྱི་ཤེས་པ་དེ་
རྟག་པ་རང་བྱུང་གི་ཚད་མ་མ་ཡིན་ཡང་། མི་རྟག་པ་རང་བྱུང་གི་
ཚད་མ་ཡིན་ནོ་ཞེ་ན་ཡང་མི་འཐད་དེ། དེ་ཆོས་ཅན། དེ་མ་ཡིན་
པར་ཐལ། ཁྱོད་དེ་ཡིན་པ་ལ་སྒྲུབ་བྱེད་ཀྱི་ཚད་མ་མེད་པ་ཉིད་ཡིན་
པའི་ ཕྱིར། གཉིས་ པ་ ལ་ སྒྲུབ་ བྱེད་ ལྟར་ སྣང་ དུ་ བསྟན་ པ་ དང་།
ཀུན་གྱི་བྱེད་པ་པོ་ཡིན་པ་ལ་ཚད་མའི་བསལ་བ་བསྟན་པའོ། །དང་པོ་
ལ། འདོད་པ་བརྗོད་པ་དང༌། དེ་དགག་པ་གཉིས། དང་པོ་ནི།
དབང་ཕྱུག་པ་ན་རེ། རྟག་པ་རང་བྱུང་གི་ཚད་མའི་སྐྱེས་བུ་དང་།
མི་རྟག་པ་རང་བྱུང་གི་ཚད་མའི་སྐྱེས་བུ་ལ་སྒྲུབ་བྱེད་མེད་པ་མི་འཐད་
དེ། འཇིག་ རྟེན་ གྱི་ གནས་ ལུས་ ལོངས་ སྤྱོད་ རྣམས་ ཆོས་ ཅན།
རང་བྱེད་པ་པོའི་སྐྱེས་བུའི་བློ་སྔོན་དུ་བཏང་ནས་བྱས་ པ་ཡིན་ཏེ།
219



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
སྡོད་ ཅིང་ ལས་ ལ་ འཇུག་ པ་ ཡིན་ པའི་ ཕྱིར། སྟེའུ་ བཞིན།
དབྱིབས་ ཀྱི་ ཁྱད་ པར་ དང་ ལྡན་ པའི་ ཕྱིར། ཁང་ བཟང་ བཞིན།
ཞེས་དང་། དོན་བྱེད་ནུས་པ་ཡིན་པའི་ཕྱིར། དགྲ་སྟ་བཞིན་ལ་
སོགས་པ་གྲངས་དང་ཚད་དང་ལྡན་པའི་ཕྱིར། ཞེས་ སོགས་ཀྱི་་
རྟོགས་དག་ལས་འཇིག་རྟེན་གྱི་གནས་ལུས་ལོངས་སྤྱོད་རྣམས་བྱེད་པ་
པོའི་སྐྱེས་བུའི་བློ་སྔོན་དུ་བཏང་ནས་བྱས་པར་གྲུབ། དེ་གྲུབ་པ་
དང་། དེ་དབང་ཕྱུག་གི་བྱས་པ་ཡིན་གྱི། གཞན་སུས་ཀྱང་བྱེད་མི་
ནུས་པའི་ ཕྱིར་དང་། དབང་ ཕྱུག་སུས་ཀྱང་མ་བྱས་པ་ཡིན་པའི་
ཕྱིར་ ཞེ་ ན། གཉིས་ པ་ ལ་ བསྟན་ བཤད་ གཉིས། དང༌ པོ་ ནི།
ཁྱོད་ ཀྱི་ འཇིག་ རྟེན་ གྱི་ གནས་ ལུས་ ལོངས་ སྤྱོད་ རྣམས་ ཆོས་ ཅན།
རང་བྱེད་པ་པོའི་བློ་སྔོན་དུ་བཏང་ནས་བྱས་ཏེ། ཞེས་པ་དེ་གང་ལ་
བྱེད། རང་རྒྱུ་སྐྱེས་བུའི་བློ་སྔོན་སོང་ཙམ་དུ་སྒྲུབ་བམ། སྐྱེས་བུ་
རྟག་པའི་བློ་སྔོན་སོང་ཙམ་དུ་སྒྲུབ་བམ། སྤྱིར་སྐྱེས་བུའི་བློ་སྔོན་
སོང་ཙམ་དུ་སྒྲུབ། དང་པོ་ལྟར་ན། སངས་རྒྱས་པ་ཆོས་ཅན།
ཁྱོད་ཀྱི་ངོར་འཇིག་རྟེན་གྱི་གནས་ལུས་ལོངས་སྤྱོད་རྣམས་རང་རྒྱུ་སྐྱེས་
བུའི་བློ་སྔོན་སོང་ཙམ་དུ་སྒྲུབ་མི་དགོས་པར་ཐལ། ཁྱོད་ཀྱིས་དེ་དེ་
སྔོན་སོང་ཙམ་དུ་འདོད་པ་སྟེ་ཚད་མས་གྲུབ་པའམ། ཚད་མས་གྲུབ་
ཟིན་པའི་ཕྱིར། འམ་ཞེས་ པའི་ སྒྲས་ བརྟག་པ་ཕྱི་མ་སྡུད་དོ། །
གཉིས་པ་ལྟར་ཡིན་ནོ་ཞེ་ན། དབྱིབས་ཀྱི་ཁྱད་པར་དང་ལྡན་པ་
ཆོས་ཅན། ཁྱོད་འཇིག་རྟེན་གྱི་གནས་ལུས་ལོངས་སྤྱོད་རྣམས་སྐྱེས་
བུ་རྟག་པས་བློ་སྔོན་དུ་བཏང་ནས་བྱས་པར་སྒྲུབ་པའི་རྟགས་ཡང་
དག་མ་ཡིན་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་མཐུན་དཔེ་
ཡང་དག་མ་གྲུབ་པའི་ཕྱིར། ཡང་ན་གསུམ་པ་ལྟར་ཡིན་ནོ་ཞེ་ན།
དེ་ཆོས་ཅན། ཁྱོད་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ།
- 220 --



རྣམ་འགྲེལ་ལེའུ་གཉིས་པའི་ཊཱིཀྐ
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་ལ་ཐེ་ཚོམ་ཟ་པ་སྟེ་དེ་སྒྲུབ་ཀྱི་
ཁྱབ་པ་མ་ངེས་པ་ཡིན་པའི་ཕྱིར། ཁྱབ་པ་མ་ངེས་པ་དབང་ཕྱུག་
གིས་ཤེས་སོ། ། གཉིས་པ་ལ། སྒྲུབ་བྱེད་ཀྱི་དོན་བརྟགས་ལ་དགག
དེས་རིགས་ཅན་གཞན་ཡང་ཁེགས་པ། རེས་གྲུབ་པའི་དོན་ནོ། །
དང་པོ་ལ། དབྱིབས་ཀྱི་དོན་རྟགས་སུ་མི་རུང༌། དབྱིབས་ཀྱི་སྒྲ་
འཇུག་པ་རྟགས་སུ་མི་རུང་བ་གཉིས། དང་པོ་ལ། དབྱིབས་ཁྱད་
པར་ཅན་ཕྱོགས་ཆོས་མ་གྲུབ། དབྱིབས་ཙམ་ཁྱབ་པ་མ་ངེས་པ་
གཉིས། དང་པོ་ནི། འཇིག་རྟེན་གྱི་གནས་ལུས་ལོངས་སྤྱོད་་་་་
རྣམས་ཆོས་ཅན། དབྱིབས་ཀྱི་ཁྱད་པར་དང་ལྡན་པ་དེ་ཁྱོད་སྐྱེས་
བུས་བློ་སྔོན་དུ་བཏང་ནས་བྱས་པར་སྒྲུབ་པའི་རྟགས་ཡང་དག་ཡིན་
པར་ཐལ། སྐྱེས་བུས་བྱས་པའི་དབྱིབས་ཀྱི་ཁྱད་པར་དང་ལྡན་པ་དེ་
ཡང་ཁྱོད་དེ་ལྟར་སྒྲུབ་པའི་རྟགས་ཡང་དག་མ་ཡིན། དེས་བྱས་པའི་
བུམ་སོགས་ཀྱི་དབྱིབས་དང་དབྱིབས་ཙམ་དུ་མཚུངས་པ་དེ་ཡང་དེ་
སྒྲུབ་ཀྱི་རྟགས་ཡང་དག་མ་ཡིན། དེ་དང་དབྱིབས་ལྡན་ཞེས་པའི་སྒྲ་
འཇུག་པར་མཚུངས་པ་དེ་ཡང་ཁྱོད་དེ་ལྟར་སྒྲུབ་པའི་རྟགས་ཡང་དག་
མ་ཡིན་པའི་ཕྱིར། དང་པོ་སྒྲུབ་པ་ལ། བྱིན་རློབ་ཅེས་པ་ནས།
ཡིན་ནོ་ཞེས་པའི་བར་གསུངས། གཉིས་པ་སྒྲུབ་པ་ལ། ཐ་དད་
ཅེས་པ་ནས། འདོད་ཅེས་པའི་བར་གསུངས། གསུམ་པ་སྒྲུབ་པ་
ལ། རིགས་ཀྱི་ཞེས་སོགས་གསུངས། སྐྱེས་བུས་བྱས་པའི་་་་་་་
དབྱིབས་ཀྱི་ཁྱད་པར་དང་ལྡན་པ་ཆོས་ཅན། ཁྱོད་འཇིག་རྟེན་གྱི་
གནས་ལུས་ལོངས་སྤྱོད་རྣམས་སྐྱེས་བུས་བྱས་པར་སྒྲུབ་པའི་རྟགས་
ཡང་དག་མ་ཡིན་པར་ཐལ། འཇིག་རྟེན་གྱི་གནས་ལུས་ལོངས་སྤྱོད་
རྣམས་རང་བྱིན་གྱིས་རློབ་པ་པོའི་སྐྱེས་བུ་ཡོད་མེད་ཀྱི་རྗེས་སུ་འཇུག་
ལྡོག་བྱེད་པ་ཅན་གྱི་དབྱིབས་སོགས་ཅི་འདྲ་བར་རབ་ཏུ་གྲུབ་པ་ཡིན་
ཡ 221 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལ། ཁྱོད་ཀྱི་རྟགས་དེ་ལས། འཇིག་རྟེན་གྱི་གནས་ལུས་ལོངས་
སྤྱོད་རྣམས་དེ་ལྟར་རྗེས་སུ་དཔོག་པ་གང་ཡིན་པ་དེ་ནི། རིགས་པ་
ཉིད་ཡིན་ཡང༌། དེ་ཁྱོད་མ་ཡིན་པའི་ཕྱིར། གཉིས་པ་ལ། མ་
ངེས་པའི་དཔེ། དེས་ན་ཧ་ཅང་ཐལ་བ། འབྲས་མཚུངས་ཀྱི་ལྟག་
ཆོད་དུ་ཐལ་བ་སྤང་བ་དང་གསུམ། དང་པོ་ནི། རི་བོའི་དབྱིབས་
ལས་ཐ་དད་པའི་སྐྱེས་བུས་བྱས་པའི་བུམ་སོགས་ཀྱི་དངོས་པོ་ལ་རབ་
ཏུ་གྲུབ་པའི་དབྱིབས་དང་། དབྱིབས་ལྡན་གྱི་སྒྲ་འཇུག་པར་་་་་
མཚུངས་པས། སྐྱེས་བུས་བྱས་པའི་བུམ་ སོགས་ཀྱི་དབྱིབས་དང་
དབྱིབས་ ལྡན་ དུ་ ཐ་ དད་ མེད་ པའི་ཕྱིར། ཞེས་ པའི་ རྟགས་ ལས།
འཇིག་རྟེན་གྱི་གནས་ལུས་ལོངས་སྤྱོད་རྣམས་སྐྱེས་བུས་བྱས་པར་རྗེས་
སུ་དཔོག་པ་རིགས་པ་མ་ཡིན་ཏེ། དེའི་ཁྱབ་པ་འཁྲུལ་པའི་ཕྱིར།
ཁྱབ་པ་འཁྲུལ་པའི་དཔེ་ནི། དུ་བའི་རྒྱུ་སྐྱ་རྫས་དང་སྐྱ་བོའི་རྫས་སུ་
མཚུངས་པའི་རྟགས་ལས་སྤྲིན་གྱི་སྟེང་གི་སྐྱ་རྫས་མེ་ལས་སྐྱེས་པར་
རྗེས་ སུ་ དཔོག་ པའི་ ཁྱབ་ པ་ འཁྲུལ་ བ་ བཞིན་ ནོ། ། གཉིས་ པ་ ནི།
སྐྱེས་བུས་བྱས་པའི་བུམ་སོགས་ཀྱི་དབྱིབས་དང་། དབྱིབས་ལྡན་དུ་
མཚུངས་ན། དེས་བྱས་པའི་ཁྱབ་པ་འཁྲུལ་བ་དེ་ལྟ་མིན་ན། གྲོག་
མཁར་ཡང་ཆོས་ཅན། རྫ་མཁན་དེས་བྱས་པར་གྲུབ་པར་འགྱུར་
བར་ ཐལ། རྗེ་ མཁན་ གྱིས་ བྱས་ པའི་ བུམ་ པ་ལ་ སོགས་ པ་ དང༌།
འཇིམ་པ་ཡི་རྣམ་འགྱུར་འགའ་ཞིག་བྱེད་པར་འདྲ་བའི་ཕྱིར། ཁྱབ་
པ་ཁས། གསུམ་པ་ནི། ཁོ་ན་རེ། ངེད་ཀྱིས་དབྱིབས་ལྡན་་་་
འཇིག་རྟེན་གྱི་གནས་ལུས་ལོངས་སྤྱོད་རྣམས་སྐྱེས་བུས་བྱས་པར་སྒྲུབ་
པའི་རྟགས་ཡང་དག་ཏུ་ཁས་བླངས་པ་ལ། ཁྱེད་ཀྱིས་དེ་དེ་སྒྲུབ་ཀྱི་
རྟགས་ཡང་དག་མ་ཡིན་ཏེ། སྐྱེས་བུས་བྱས་པའི་དབྱིབས་ལྡན་་་་
རྟགས་སུ་དཀོད་ན་དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་མ་གྲུབ།
ཡ- 222 -



རྣམ་འགྲེལ་ལེའུ་གཉིས་པའི་ཊིཀྐ
སྐྱེས་བུས་བྱས་པའི་བུམ་སོགས་ཀྱི་དབྱིབས་ དང་དབྱིབས་ལྡན་དུ་་་
མཚུངས་པ་རྟགས་སུ་དགོད་ན། དེའི་རྟགས་ཀྱིས་དེ་སྒྲུབ་ཀྱི་ཁྱབ་པ་
འཁྲུལ་བའི་ཕྱིར། ཞེས་པའི་སུན་འབྱིན་དེ་འབྲས་མཚུངས་ཀྱི་ལྟག་
ཆོད་ཡིན་ཏེ། བསྒྲུབ་བྱ་སྒྲུབ་ནུས་ཀྱི་སྤྱི་རྟགས་སུ་བཀོད་པ་ལ་ཁྱད་
པར་ལ་བརྟགས་ནས་སུན་འབྱིན་པའི་སུན་འབྱིན་ལྟར་སྣང་ཡིན་པའི་
ཕྱིར་ཞེ་ན། དེ་མ་ཡིན་ཏེ། དབྱིབས་ཀྱི་ཁྱད་པར་དང་ལྡན་པ་དེ་
དེ་སྒྲུབ་ཀྱི་རྟགས་ཡང་དག་མ་ཡིན་པའི་ཕྱིར་། བྱས་པ་ལ། འོ་ན།
དེ་དེས་མ་ཡིན་ན་དེའི་དཔེ་དེ་ཇི་ལྟ་བུ་ཞེ་ན། བྱས་པ་སྒྲ་མི་རྟག་
པར་སྒྲུབ་པའི་རྟགས་ཡང་དག་ཏུ་ཁས་བླངས་པ་ལ་ཁོ་ན་རེ། བྱས་
པ་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། སྒྲའི་བྱས་པ་དེ་
སྒྲུབ་ཀྱི་རྗེས་ཁྱབ་མ་ཡིན། བུམ་པའི་བྱས་པ་དེ་སྒྲུབ་ཀྱི་ཕྱོགས་ཆོས་
མ་ ཡིན་པར་བྱས་པ་དེ་སྒྲུབ་ཀྱི་རྟགས་ཡང་དག་མ་ཡིན་ནོ། ། ཞེས་
འབྲེལ་བ་ཅན་སྒྲ་བུམ་ཉིད་ཐ་དད་པའི་ཕྱིར་རམ། རྒྱུ་མཚན་གྱིས་
བྱས་པའི་ཁྱད་པར་རམ། ཐ་དད་ལ་བརྟགས་ནས་སྐྱོན་བརྗོད་པའི་
སུན་འབྱིན་ཆོས་ཅན། ཁྱོད་འབྲས་མཚུངས་ཀྱི་ལྟག་ཆོད་དུ་འདོད་
དེ། བྱས་པ་དེ་སྒྲུབ་ཀྱི་རྟགས་ཡང་དག་གང་ཞིག བྱས་པའི་ཁྱད་
པར་ལ་བརྟགས་ནས་སྐྱོན་བརྗོད་པའི་སུན་འབྱིན་ལྟར་སྣང་ཡིན་པའི་
ཕྱིར། དང་པོ་མ་གྲུབ་ན། འབྲས་བུ་སྤྱི་བྱས་པས་ཀྱང་ཆོས་ཅན།
སྒྲ་མི་རྟག་པར་སྒྲུབ་པར་བྱེད་པ་ལ་རྟགས་ཡང་དག་ཡིན་ཏེ། དེ་
སྒྲུབ་ཀྱི་ཕྱོགས་ཆོས་གང་ཞིག དེ་སྒྲུབ་ཀྱི་བསྒྲུབ་བྱའི་ཆོས་ཀྱི་རྗེས་སུ་
འགྲོ་བའི་ཁྱབ་པའི་ཚུལ་གཉིས་ཡིན་པའི་ཕྱིར། གཉིས་པ་དབྱིབས་
ཀྱི་སྒྲ་འཇུག་པ་རྟགས་སུ་མི་རུང་བ་ལ། དབྱིབས་ཀྱི་སྒྲ་མཐོང་བ་
ཙམ་རྟགས་སུ་བཀོད་མི་ རིགས་ པའི་དཔེ་དང༌། ཧ་ ཅང་ཐལ་བ་
གཉིས། དང་པོ་ནི། ཁོ་ན་རེ། འཇིག་རྟེན་གྱི་ གནས་ལུས་་་
- 223 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལོངས་སྤྱོད་རྣམས་ཆོས་ཅན། སྐྱེས་བུས་བྱས་པ་ཡིན་ཏེ། སྐྱེས་
བུས་བྱས་པའི་བུམ་སོགས་ཀྱི་དབྱིབས་དང༌། དབྱིབས་ལྡན་ཞེས་
པའི་སྒྲ་འཇུག་པར་མཚུངས་པའི་ཕྱིར་ཞེ་ན། དབྱིབས་ ལྡན་ གྱི་་་
རིགས་ཀྱི་ཁྱད་པར་བུམ་ སོགས་ལ་ རབ་ ཏུ་གྲུབ་པའི་དབྱིབས་ ལྡན་
དང་། དབྱིབས་ལྡན་ཞེས་པའི་སྒྲ་ཡི་སྤྱི་ནི་འཇུག་པར་མཐོང་བ་
ལས། འཇིག་རྟེན་གྱི་གནས་ལུས་ལོངས་སྤྱོད་རྣམས་སྐྱེས་བུས་བྱས་
པར་སྒྲུབ་པར་བྱེད་མི་རིགས་ཏེ། དེ་སྒྲུབ་ཀྱི་ཁྱབ་པ་མ་ངེས་པའི་
ཕྱིར། དཔེར་ན། ངག་དང་ལ་སོགས་པ་ཕྱོགས་རྣམས་ཆོས་ཅན།
རྭ་ཅན་ཡིན་ཏེ། རྭ་ཅན་དང་གོའུ་ཞེས་པའི་སྒྲ་འཇུག་པར་མཚུངས་
པ་ཉིད་པ་དེ་ཉིད་ཡིན་ པའི་ཕྱིར་ཞེས་བཀོད་ན་ཁྱབ་ པ་འཁྲུལ་བ་་་
བཞིན་ནོ། །གོའུ་ཞེས་པའི་སྒྲ་དེ་དག་ལ་སོགས་པ་དོན་དགུ་ལ་འཇུག་
སྟེ། ཞིབ་མོ་རྣམ་འཐག་གི་རང་འགྲེལ་ལས། ངག་ཕྱོགས་ས་དང་
འོད་ཟེར་དང༌། ། ཕྱུགས་དང་མིག་དང་རྡོ་རྗེ་དང་། །མཐོ་རིས་ཆུ་སྟེ་
དོན་དགུ་ལ། ། མཁས་པས་གོ་སྒྲ་ངེས་བཟུང་སྦྱར། ། ཞེས་གསུངས་
པའི་ཕྱིར། གཉིས་པ་ཧ་ཅང་ཐལ་བ་ནི། སྐྱེས་བུས་བྱས་པ་ས་བུམ་
སོགས་ཀྱི་དབྱིབས་དང་དབྱིབས་ལྡན་ཞེས་པའི་སྒྲ་འཇུག་པར་་་་་
མཚུངས་པས་སྐྱེས་བུས་བྱས་པའི་ཁྱབ་པ་མེད་པ་དེ་ལྟར་མ་ཡིན་པའི་
ཕྱིར་ཁྱབ་པ་ཡོད་ན། སྐྱེས་བུ་ཐམས་ཅད་ཀྱིས་ནི་འདོད་དོན་ཐམས་
ཅད་འབད་མེད་དུ་འགྲུབ་པར་ཐལ། དོན་དེ་བརྗོད་པའི་སྒྲ་ཡོད་
པས་ནི་བརྗོད་བྱའི་དོན་དེ་གྲུབ་དགོས་པའི་ཕྱིར། ཁྱབ་སྟེ། རྗོད་
བྱེད་ཀྱི་སྒྲ་རྣམས་དོན་གང་གི་སྟེང་ནའང་འཇུག་རུང་མེད་པ་མ་ཡིན་
པའི་ཕྱིར་ཏེ་ རྗོད་བྱེད་ཀྱི་སྒྲ་རྣམས་བརྗོད་ པར་འདོད་པའི་གཞན་
དབང་གིས་འཇུག་པའི་ཕྱིར། གཉིས་པ་ཚུལ་དེས་རིགས་ཅན་་་་་
གཞན་ཡང་ཁེགས་པར་བསྟན་པ་ནི། དབྱིབས་ལྡན་འཇིག་རྟེན་གྱི་
- 224 -



རྣམ་འགྲེལ་ལེའུ་གཉིས་པའི་ཊཱིཀྐ
གནས་ལུས་ལོངས་སྤྱོད་རྣམས་སྐྱེས་བུས་བྱས་པར་སྒྲུབ་པའི་རྟགས་
ཡང་དག་ཡིན་པ་འགོག་པའི་རིགས་པ་འདིས་ནི་ཆོས་ཅན། དགོས་
པ་ གཞན་ ཡང་ ཡོད་ དེ། སེར་ སྐྱ་ པས། བློ་ བདེ་ ཆོས་ ཅན།
སེམས་མེད་དང་སོགས་པ་བེམ་པོ་ཡིན་ཏེ། མི་རྟག་པ་སོགས་པ་སྐྱེ་
བ་ཡིན་པའི་ཕྱིར། ཞེས་པ་དང་། ལ་ སོགས་ཀྱི་སྒྲས་བསྡུས་པ་
ཡང་། གཅེར་བུ་པས། ཤིང་ཆོས་ཅན། སེམས་ལྡན་ཡིན་ཏེ།
ཤུན་པ་བཤུས་ན་འཆི་བའི་ཕྱིར། ཞེས་རྟགས་སུ་བཀོད་པའི་ཚེ་ན་
དེ་རྣམས་དེ་སྒྲུབ་ཀྱི་རྟགས་ཡང་དག་ཡིན་པ་དཔྱད་ནས་དགག་པའི་
ཆེད་ཡིན་པའི་ཕྱིར། དཔྱོད་ཚུལ་ནི། གྲངས་ཅན་ཁྱོད། སངས་
རྒྱས་པའི་བླང་དོར་བློ་བདེ་སེམས་མེད་དུ་སྒྲུབ་པ་ལ་སྐྱེས་འཇིག་ཅན་
རྟགས་སུ་འགོད་ན། དེའི་དོན་རྟགས་སུ་འགོད་དམ། དེའི་སྒྲ་
འཇུག་པ་རྟགས་སུ་འགོད། དང་པོ་ལྟར་ན་ངེད་འདོད་པ་ལྟར་གྱི་
སྔར་མེད་གསར་དུ་སྐྱེ་བ་དང་། རང་གྲུབ་དུས་ཀྱི་ སྐད་ གཅིག་་་་
གཉིས་པར་ཡོད་པ་གཏན་ལོག་གིས་འཇིག་པ་རྟགས་སུ་འགོད་དམ།
ཁྱེད་འདོད་པ་ལྟར་གྱི་སྔར་ཡོད་གསལ་བ་ལ་སྐྱེ་བ་དང་། མི་གསལ་
བ་ལ་འཇིག་པ་རྟགས་སུ་འགོད་པ་དང་པོ་ལྟར་ན། སྔ་རྒོལ་རང་གི་
བློ་ངོ་ལ་ལྟོས་ཏེ་ཕྱོགས་ཆོས་མ་གྲུབ་ཅེས་སྟོན་པ་ལ། བྱིན་རློབ་ཅེས་
སོགས་བྱུང༌། གཉིས་པ་ལྟར་ན། རྗེས་ཁྱབ་མ་གྲུབ་ཅེས་སྟོན་པ་ལ།
ཐ་དད་ཅེས་སོགས་གསུངས། རྩ་བའི་གཉིས་པ་ལྟར་ན་ཡང་ཁྱབ་པ་
མ་ངེས་ཞེས་སྟོན་པ་ལ། རིགས་ཞེས་སོགས་བྱུང༌། གཅེར་བུ་པ་
ཁྱོད་ ཤིང་ སེམས་ ལྡན་ དུ་ སྒྲུབ་ པ་ ལ་ འཆི་ བ་ རྟགས་ སུ་ འགོད་ན།
དེའི་དོན་རྟགས་སུ་འགོད་དམ། དེའི་སྒྲ་རྟགས་སུ་འགོད། དང་
པོ་ ལྟར་ན། ངེད་འདོད་པ་ལྟར་ གྱི་རང་རྒྱུད་ཀྱི་ཚེ་དང་སྲོག་གི་་
དབང་པོ་འགགས་རྟགས་སུ་འགོད་དམ། ཁྱོད་འདོད་པ་ལྟར་གྱི་
225 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཤུན་པ་བཤུས་ན་སྐམ་པ་རྟགས་སུ་འགོད། དེ་མན་གོང་གི་རིགས་
འགྲེ། གསུམ་པ་དེས་གྲུབ་པ་ལ། ངོ་བོ་དང༌། ཁྱད་པར་གཉིས་
ལས། དང་པོ་ངོ་བོ་གཙོ་ཆེ་བའི་དཔེ་ནི། བསྒྲུབ་བྱའི་རྗེས་འགྲོ་
ཞེས་པར། སྒྲའི་བྱས་པ་སྒྲ་མི་རྟག་པར་སྒྲུབ་པའི་རྗེས་ཁྱབ་མ་ཡིན།
བུམ་པའི་བྱས་པ་དེ་སྒྲུབ་ཀྱི་ཕྱོགས་ཆོས་མ་ཡིན་ཡང་། བྱས་པ་དེ་
སྒྲུབ་ཀྱི་རྟགས་ཡང་དག་ཏུ་བསྟན་པས་རྟགས་ཡང་དག་ཏུ་འགྱུར་བ་
ལ། རྟགས་ཀྱི་ངོ་བོ་དང་ཁྱད་པར་གཉིས་ཀྱི་ནང་ནས་ངོ་བོ་གཙོ་ཆེ་
བར་གྲུབ་པ་ཡིན་ནོ། །དེས་ན་རྟགས་ཡང་དག་ཏུ་འགྱུར་བ་ལ། ངོ་
བོ་དང་ཁྱད་པར་གཉིས་ཀྱི་ནང་ནས་ངོ་བོ་གཙོ་ཆེ་བ་ཡིན་ཏེ། དེ་
སྒྲུབ་ཀྱི་རྟགས་ཀྱི་དངོས་པོའི་ངོ་བོ་དེ་སྒྲུབ་ཀྱི་ཤེས་འདོད་ཆོས་ཅན་གྱི་
སྟེང་དུ་མ་གྲུབ་ན། དེ་སྒྲུབ་ཀྱི་ཕྱོགས་ཆོས་མ་གྲུབ་པའི་ཚུལ་འདི་
འཐད་ཀྱི། དེ་སྒྲུབ་ཀྱི་རྟགས་ཀྱི་ངོ་བོ་དེ་སྒྲུབ་ཀྱི་ཤེས་འདོད་ཆོས་
ཅན་གྱི་སྟེང་དུ་གྲུབ་ན། དེ་སྒྲུབ་ཀྱི་རྟགས་ཀྱི་ཁྱད་པར་མཐའ་དག་
དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་མ་གྲུབ་ཀྱང་དེ་སྒྲུབ་ཀྱི་
རྟགས་ཡང་དག་ཡིན་པ་ལ་གནོད་བྱེད་མ་ཡིན་པའི་ཕྱིར། དཔེར་ན།
སྒྲའི་སྟེང་དུ་ནམ་མཁའི་ཡོན་ཏན་དང་དོན་གཅིག་ལ་འཕྲོད་པ་འདུ་
བ་ལ་བརྟེན་པའི་བྱས་པ་མ་གྲུབ་ཀྱང་། བྱས་པ་སྒྲའི་སྟེང་དུ་འགོད་
ཚུལ་དང་མཐུན་པར་གྲུབ་པས་བྱས་པ་དེ་སྒྲུབ་ཀྱི་རྟགས་ཡང་དག་
ཡིན་པ་བཞིན་ནོ། །རྟགས་ཡང་དག་ཏུ་འགྱུར་བ་ལ་ངོ་བོ་དང་ཁྱད་
པར་གཉིས་ཀྱི་ནང་ནས་ངོ་བོ་གཙོ་ཆེ་མོད། མིང་དང་དོན་གཉིས་
ཀྱི་ནང་ནས་གང་གཙོ་ཆེ་ཞེ་ན། རྟགས་ཡང་དག་ཏུ་འགྱུར་པ་ལ་
མིང་དོན་གཉིས་ཀྱི་ནང་ནས་དོན་གཙོ་ཆེ་བ་ཡིན་ཏེ། རྟགས་དེའི་
སྒྲ་ཤེས་འདོད་ཆོས་ཅན་གྱི་སྟེང་དུ་མ་གྲུབ་ཀྱང་། རྟགས་དེའི་་་
དངོས་པོ་ཤེས་འདོད་ཆོས་ཅན་གྱི་སྟེང་དུ་གྲུབ་ན། རྟགས་དེའི་
- 226 --



རྣམ་འགྲེལ་ལེའུ་གཉིས་པའི་ཊཱིཀྐ
ཕྱོགས་ཆོས་གྲུབ་པར་འགྱུར་བའི་ཕྱིར་ཏེ། དཔེར་ན། འུག་པ་ལ་
སངས་རྒྱས་པས་འབྱུང་བཞིའི་རྡུལ་ཕྲན་ཆོས་ཅན་མི་རྟག་པ་ཡིན་ཏེ།
ལུས་ཅན་ཡིན་པའི་ཕྱིར། ཞེས་རྟགས་སུ་བཀོད་པའི་ཚེ་ན། བྱེ་
བྲག་པས་ལུས་ཅན་ཞེས་པའི་སྒྲ་དེ་འབྱུང་བཞིའི་རྡུལ་ཕྲན་གྱི་སྟེང་དུ་
འཇུག་པར་མ་གྲུབ་ཀྱང་། ལུས་ཅན་ཞེས་པའི་སྒྲའི་དོན་རེག་བྱ་
ཅན་འབྱུང་བཞིའི་རྡུལ་ཕྲན་གྱི་སྟེང་དུ་གྲུབ་པས། རེག་བྱ་ཅན་བྱེ་
བྲག་པའི་ངོར་འབྱུང་བཞིའི་རྡུལ་ཕྲན་མི་རྟག་པར་སྒྲུབ་པའི་སྒྲུབ་བྱེད་
རྟགས་ཡང་དག་ཏུ་བཤད་པ་བཞིན་ནོ། སོགས་པས་ཐོགས་བཅས་
བཟུང་ངོ༌། །བྱེ་བྲག་པས་ལུས་ཅན་ཞེས་པའི་སྒྲ་དེ་འབྱུང་བཞིའི་རྡུལ་
ཕྲན་ལ་འཇུག་པར་མ་གྲུབ་སྟེ། འབྱུང་བཞིའི་རྡུལ་ཕྲན་ནི་རེག་བྱ་
ཅན་ཡིན། བྱེ་བྲག་པས་ལུས་ཅན་དེ་ ཐམས་ཅད་དུ་སོང་བཙ་མ་
ཡིན་པའི་རྫས་ལ་འདོད་པའི་ཕྱིར། ཁོ་ན་རེ། རྟགས་དེའི་སྒྲ།
དེ་སྒྲུབ་ཀྱི་ཕྱི་རྒོལ་གྱིས་དེ་སྒྲུབ་ཀྱི་ཤེས་འདོད་ཆོས་ཅན་ལ་འཇུག་པར་
མ་གྲུབ་ཀྱང་རྟགས་དེའི་དོན། དེ་སྒྲུབ་ཀྱི་ཤེས་འདོད་ཆོས་ཅན་སྟེང་
དུ་གྲུབ་ན། རྟགས་དེ་དེ་སྒྲུབ་ཀྱི་རྟགས་ཡང་དག་ཏུ་འགྱུར་བ་ཡོད་
མོད། རྟགས་དེའི་དོན། དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་
དུ་མ་གྲུབ་ཀྱང༌། རྟགས་དེའི་སྒྲ། དེ་སྒྲུབ་ཀྱི་ཤེས་འདོད་ཆོས་ཅན་
གྱི་སྟེང་དུ་གྲུབ་ན། རྟགས་དེ་དེ་སྒྲུབ་ཀྱི་རྟགས་ཡང་དག་ཡོད་དམ་
ཞེ་ན། ཆོས་ཅན། རྟགས་དེའི་སྒྲ་ནི་དེ་སྒྲུབ་ཀྱི་ཤེས་འདོད་ཆོས་
ཅན་གྱི་སྟེང་དུ་འཁྲུལ་པ་མེད་ན་ཡང༌། རྟགས་དེའི་དོན་དེ་ཉིད་དེ་
སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་འཁྲུལ་པ་སྟེ་མ་ངེས་པ་དང༌།
ལ་སོགས་པ་འགལ་བ་དང་མ་གྲུབ་པ་སོགས་ཡིན་ན། རྟགས་དེ་དེ་
སྒྲུབ་ཀྱི་སྒྲུབ་བྱེད་སྐྱོན་ལྡན་དུ་ཤེས་པར་བྱ་བ་ཡིན་ཏེ། དེ་སྒྲུབ་ཀྱི་
ཚུལ་གསུམ་ཚད་མས་གྲུབ་པའི་དངོས་པོ་ལས་དེ་སྒྲུབ་ཀྱི་བསྒྲུབ་བྱའི་
- 227 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དངོས་པོ་ནི་གྲུབ་དགོས་པའི་ཕྱིར། མིང་མི་འཁྲུལ་ཡང་དོན་འཁྲུལ་
བའི་དཔེ་ནི། དཔེར་ན། བ་ཁྲ་འདི་ཆོས་ཅན། རྭ་ཅན་ཡིན་ཏེ།
འགྲོ་བ་ཡིན་པའི་ཕྱིར་ཞེས་བཀོད་པའི་ཚེ་ན། སྐབས་ལ་ལར་འགྲོ་
བ་ཞེས་པའི་སྒྲ་རྭ་ཅན་གྱི་མིང་དུ་མི་འཁྲུལ་ཡང༌། དོན་འགྲོ་བ་རྭ་
ཅན་ལ་འཁྲུལ་བའི་ཕྱིར། ཞེས་པ་དང༌། གླང་པོ་ཆེའི་ཕྲུ་གུ་ཆོས་
ཅན། གླང་པོ་ཆེ་ཡིན་ཏེ། ལག་ལྡན་ཡིན་པའི་ཕྱིར་ཞེས་སྒྲུབ་བྱེད་
དུ་བཀོད་པའི་ཚེ། སྐབས་ལ་ལར་ལག་ལྡན་ཞེས་པའི་སྒྲ་གླང་པོ་
ཆེའི་མིང་དུ་མི་འཁྲུལ་ཡང་། དོན་ལག་ལྡན་གླང་པོ་ཆེ་ལ་འཁྲུལ་བ་
བཞིན་ནོ། །ཁོ་ན་རེ། དཔེ་མ་གྲུབ་སྟེ། ལག་ལྡན་གླང་པོ་ཆེ་ལ་མི་
འཁྲུལ་བའི་རྒྱུ་མཚན་གྱིས་གླང་པོ་ཆེ་དེ་ལག་ལྡན་ཞེས་ པའི་སྒྲའི་་་
བརྗོད་བྱར་འདོད་པ་ཡིན་ནོ་ཞེ་ན། ལག་ལྡན་ཞེས་པས་སྒྲ་འདི་ཡི་
བརྗོད་བྱ་ལག་ལྡན་གླང་པོ་ཆེ་ལ་མི་འཁྲུལ་བའི་རྒྱུ་མཚན་གྱིས་གླང་པོ་
ཆེ་ལག་ ལྡན་ ཞེས་ པའི་ སྒྲའི་ བརྗོད་ བྱར་ འདོད་ པ་ མིན་ པར་ ཐལ།
གླང་པོ་ཆེ་ལག་ལྡན་ཞེས་པའི་སྒྲའི་བརྗོད་བྱར་འདོད་པ་ནི་འཇིག་
རྟེན་གྱི་གྲགས་པས་ཡིན་གྱི། དངོས་དབང་གིས་མ་ཡིན་པའི་ཕྱིར།
གཉིས་པ་ལ་རྟག་པ་རྒྱུར་མི་རུང་བ་དང༌། རང་ལ་མཚུངས་པ་སྤང་
བ། དོན་བསྡུ་བ་དང་གསུམ། དང་པོ་ལ། ཐལ་བ་དགོད་པ་ནི།
ཆོས་ཅན། རྒྱུ་མཚན་གང་གིས་དབང་ཕྱུག་དེ་ནི་ནས་སྨྱུག་གི་རྒྱུར་
འདོད་ལ། དེའི་རྒྱུ་མ་ཡིན་བར་མི་འདོད་པ་དེ་མ་ཡིན་པར་ཐལ།
ཇི་ལྟར་དབང་ཕྱུག་གི་དངོས་པོ་དེ་ནས་སྨུག་གི་རྒྱུ་ཡིན་པ་དེ་ལྟར་
དབང་ཕྱུག་དེ་ཉིད་རྒྱུ་མཚན་གང་གི་ཚེ། དེའི་རྒྱུ་མིན་པའི་དབང་
ཕྱུག་གི་རང་བཞིན་དང་ཆ་མེད་གཅིག་ཡིན་པའི་ཕྱིར། མ་ཁྱབ་ན།
ནག་པའི་རྨ་འབྱུང་བ་དང་འབྲེལ་པ་མེད། འདུབས་པ་དང་ཡང་
འབྲེལ་བ་མེད་པའི་སྡོང་དུམ་ཡང་ཅིའི་ཕྱིར་ནག་པའི་རྨའི་རྒྱུ་ཉིད་དུ་
-- 228 ཡ



རྣམ་འགྲེལ་ལེའུ་གཉིས་པའི་ཊཱིཀྐ
རྟོགས་པར་མི་བྱེད་དེ་དེ་བྱེད་རིགས་པར་ཐལ། དབང་ཕྱུག་དེ་ནས་
མྱུག་གི་རྒྱུ་མ་ཡིན་པའི་དབང་ཕྱུག་གི་རང་བཞིན་དང་ཁྱད་པར་མེད་
ཀྱང་ནས་མྱུག་གི་རྒྱུ་ཡིན་པའི་ཕྱིར། འདོད་མི་ནུས་ཏེ། རང་རྒྱུ་
མཚོན་སོགས་དང་འབྲེལ་བ་ལས་ནག་པའི་ལུས་ལ་རྨ་འབྱུང་བ་དང༌།
སྨན་སོགས་དང་འབྲེལ་བ་ལས་ནག་པའི་ལུས་ཀྱི་རྨ་འདྲུབས་པ་ཡིན་
པའི་ཕྱིར། ཁོ་ན་རེ། དབང་ཕྱུག་དེས་རང་དབང་དུ་མྱུ་གུ་མི་སྐྱེད་
ཀྱང་། རྐྱེན་ལ་ལྟོས་ནས་མྱུ་གུ་སྐྱེད་དོ་ཞེ་ན། དབང་ཕྱུག་ཆོས་
ཅན། ཁྱོད་ཀྱིས་ནས་སྨྱུག་སྐྱེད་པར་བྱེད་པར་ཡང་ནི་མི་རུང་པར་
ཐལ། ཁྱོད་ནས་མྱུག་མི་སྐྱེད་པས་དབང་ཕྱུག་གི་རང་བཞིན་དང་
ཁྱད་པར་མེད་པར་ནི་ཆ་མེད་གཅིག་ཡིན་པའི་ཕྱིར། དབང་ཕྱུག་
ཆོས་ཅན། ཁྱོད་རྐྱེན་ལ་ལྟོས་ནས་མྱུ་གུའི་རྒྱུ་ མ་ ཡིན་ པར་ ཐལ།
ཁྱོད་ཀྱིས་རྐྱེན་ལ་ལྟོས་ནས་མྱུ་གུ་ལ་ཕན་འདོགས་པའི་ནུས་པ་ཉིད་
ཀྱང་ཚད་མས་རྟོགས་པར་དཀའ་བའི་ཕྱིར་ཏེ། ཁྱོད་ཕན་བྱེད་དུ་
ལོག་པའི་སྟོབས་ཀྱིས་མྱུ་གུ་ལྡོག་པ་མེད་པའི་ཕྱིར་ཏེ། ཁྱོད་རྟག་པ་
ཡིན་ པའི་ ཕྱིར། ནུས་ པ་ ཉིད་ ཀྱང་ ཞེས་ པ་ ལ་ མ་ ཁྱབ་ བོ་ ཞེ་ ན།
འབྲས་བུ་ཐམས་ཅད་ལ་རྒྱུ་རྣམས་ཐུག་པ་མེད་པར་འགྱུར་བར་ཐལ།
རྒྱུ་གང་དག་ཕན་བྱེད་དུ་ཡོད་ན་འབྲས་བུ་གང་སྐྱེ་བར་འགྱུར་བ་ཉིད་
ཀྱི་རྒྱུ་དེ་དག་ལས་གཞན་འབྲས་བུ་དེ་ལ་ཕན་མི་འདོགས་པའི་རྒྱུ་་
རྣམས་ཀུན་ཀྱང་འབྲས་བུ་དེའི་རྒྱུར་རྟོག་པ་ཡིན་པའི་ཕྱིར། གཉིས་
པ་རང་ལ་མཚུངས་པ་སྤང་བ་ལ། ས་སོགས་ལ་མཚུངས་པ་སྤང་བ་
དང་། དབང་པོ་ལ་མཚུངས་པ་སྤང་བའོ། །དང་པོ་ནི། ཁོ་ན་རེ།
ཇི་ལྟར་ཞེས་པར་མ་ཁྱབ་སྟེ། མྱུ་གུ་སྐྱེད་བྱེད་ཀྱི་ས་སོགས་ཀྱང་ཆོས་
ཅན། མྱུ་གུའི་རྒྱུ་མ་ཡིན་པར་ཐལ། མྱུ་གུ་མི་བསྐྱེད་པའི་ས་སོགས་
ཀྱི་རང་བཞིན་དང་ཁྱད་པར་མེད་པའི་ཆ་མེད་གཅིག་ཡིན་པའི་ཕྱིར་
= 229 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཞེ་ན། དེ་ཆོས་ཅན། ཁྱོད་རྟགས་དེ་མ་ཡིན་པར་ཐལ། ཁྱོད་མྱུ་
གུ་སྐྱེད་བྱེད་མ་ཡིན་ པའི་ ས་ སོགས་པ་ལས་རང་བཞིན་ཡོངས་སུ་་་
འགྱུར་ན། དེའི་ཚེ་ན་ མྱུ་གུའི་རྒྱུ་མ་ཡིན་ པའི་ ཕྱིར་ཏེ། ས་ལ་
སོགས་པ་རྐྱེན་གྱིས་ལེགས་པར་འདུས་བྱས་པ་ན་མྱུ་གུ་དེའི་ཁྱད་པར་
ཕུལ་བྱུང་དུ་སྐྱེ་བར་མཐོང་བའི་ཕྱིར་རོ། །
གཉིས་པ་ནི། ཁོ་ན་རེ། ཇི་ལྟར་དངོས་དེ་ཞེས་པར་མ་ཁྱབ་
ཏེ། གལ་ཏེ་ཇི་ལྟར་དཔེར་ན་དམིགས་རྐྱེན་ཡུལ་དང༌། བདག་
རྐྱེན་དབང་པོ་ལ། དེ་མ་ཐག་རྐྱེན་ཡིད་བྱེད་ཀྱི་ཤེས་ པ་གསུམ་་་
ཚོགས་པ་ཁྱད་པར་མེད་ཀྱང་། རྐྱེན་གསུམ་ཚོགས་པ་དེ་དབང་བློའི་
རྒྱུ་ཡིན། དེ་མ་ཚོགས་པ་དེ་དེ་རྒྱུ་མ་ཡིན་པ་དེ་ལྟར། ནས་མྱུག་
སྐྱེད་པའི་དབང་ཕྱུག་གི་རང་བཞིན་དང་། དེ་མི་སྐྱེད་པའི་དབང་
ཕྱུག་གི་རང་བཞིན་ཁྱད་པར་མེད་པའི་ཆ་མེད་གཅིག་ཡིན་ཀྱང་ནས་
མྱུག་སྐྱེད་པའི་དབང་ཕྱུག་འདི་ནས་མྱུག་གི་རྒྱུ་ཡིན། དེ་མི་སྐྱེད་
པའི་དབང་ཕྱུག་དེ་ནས་མྱུག་གི་རྒྱུ་མ་ཡིན་ནོ་ཞེ་ན། དཔེ་མ་གྲུབ་
ཅེས་སྟོན་པ་ནི། གཟུགས་འཛིན་དབང་བློའི་མངོན་སུམ་གྱི་རྐྱེན་
གསུམ་ཚོགས་པ་ཆོས་ཅན་ཁྱོད་དང་དེ་མ་ཚོགས་པ་གཉིས་ལ་ཁྱད་
པར་མེད་པ་མ་ཡིན་པར་ཐལ། ཁྱོད་དང་དེ་གཉིས་ལའང་གཟུགས་
འཛིན་དབང་པོའི་མངོན་སུམ་སྐྱེད་ནུས་མི་ནུས་ཀྱི་ཁྱད་པར་ཡོད་པའི་
ཕྱིར་རོ། །ལའང་གི་སྒྲས་ནི། མྱུ་གུ་སྐྱེད་པའི་ས་སོགས་དང་། དེ་
མི་སྐྱེད་པའི་ས་སོགས་ཀྱི་རང་བཞིན་ལ་ཁྱད་པར་ཡོད་པར་མ་ཟད།
གཟུགས་འཛིན་དབང་པོའི་མངོན་སུམ་གྱི་རྐྱེན་གསུམ་ཚོགས་་་་
ཚོགས་ཀྱི་རང་བཞིན་ལ་ཡང་ཁྱད་པར་ཡོད་ཅེས་པའི་དོན་ཡིན་ནོ།
དེ་ལྟ་མ་ཡིན་པར་ཁྱད་པར་མེད་ན། དེའི་རྐྱེན་གསུམ་ཚོགས་པས་
ཀྱང་དེ་སྐྱེད་པའི་ནུས་པ་མེད་པར་འགྱུར་བར་ ཐལ། དེའི་རྐྱེན་
- 230 ཁམས་



རྣམ་འགྲེལ་ལེའུ་གཉིས་པའི་ཊཱིཀྐ
གསུམ་མ་ཚོགས་ པ་ སོ་ སོ་ཕན་ཚུན་ལྟོས་ མེད་དུ་སོ་སོར་གནས་པ་
རྣམས་ལ་དེ་སྐྱེད་པའི་ནུས་པ་མེད་པ་གང་ཞིག དེའི་རྐྱེན་གསུམ་
ཚོགས་པ་རྣམས་དང་མ་ཚོགས་པའི་རང་བཞིན་ལ་ཁྱད་པར་མེད་པས་
ན་སྟེ་དེ་གཉིས་ལ་ཁྱད་པར་མེད་པའི་ཕྱིར། གསུམ་པ་དོན་བསྡུ་བ་
ནི། དེའི་རྐྱེན་གསུམ་ཚོགས་མ་ཚོགས་ལ་ཁྱད་པར་གྲུབ་པ་ཡིན་ཏེ།
དེའི་རྐྱེན་གསུམ་ཚོགས་པས་གཟུགས་འཛིན་དབང་ཤེས་སྐྱེས་ནུས་།
དེ་མ་ཚོགས་པས་དེ་སྐྱེད་མི་ནུས་པ་དེའི་ཕྱིར། དེའི་རྐྱེན་གསུམ་
ཚོགས་པ་དེ་དག་དེའི་རྒྱུ་ཡིན་ཏེ། དེའི་རྐྱེན་གསུམ་མ་ཚོགས་པ་སོ་
སོར་གནས་པ་གང་ལ་དེ་སྐྱེད་པའི་ནུས་པ་མེད་ཅིང་། དེའི་རྐྱེན་
གསུམ་ཚོགས་པ་ན་དེ་སྐྱེད་པས་ཡོན་ཏན་ཅན་དུ་སྲིད་པར་འགྱུར་
པའི་ཕྱིར། འདིས་མྱུ་གུ་ཞེས་སོགས་དང༌། གལ་ཏེ་ཇི་ལྟར་ཞེས་
སོགས་ཀྱི་དོན་བསྡུས་པ་ཡིན། ཕྱི་མས་ཇི་ལྟར་དངོས་པོ་ཞེས་པའི་
མཇུག་བསྡུས་པ་ཡིན་ནོ། །དབང་ཕྱུག་སོགས་ཆོས་ཅན། ཁྱོད་ནས་
མྱུག་གི་རྒྱུ་མ་ཡིན་ཏེ། ཁྱོད་དེའི་རྒྱུ་མ་ཡིན་པའི་དབང་ཕྱུག་གི་རང་
བཞིན་དང་ཁྱད་པར་མེད་པའི་ཕྱིར་རོ། ། གཉིས་པ་ལ། རྩོད་པ་
དང་ལན་གཉིས། དང་པོ་ནི། སྒྲུབ་བྱེད་ལ་ལྟོས་ཚད་ཡིན་རིགས་
ཞེས་པར། བཅོམ་ལྡན་འདས་ནི་སྒྲུབ་བྱེད་ཀྱི་རྒྱུ་ཕུན་སུམ་ཚོགས་པ་
ལྟོས་ནས། ཚད་མའི་སྐྱེས་བུར་འཁྲུངས་པ་ཡིན་ཞེས་སྨྲས་པ་ལ།
དབང་ཕྱུག་ཚད་མའི་སྐྱེས་བུ་ཡིན་པ་བཀག་པ་དེ་ལྟར་བཅོམ་ལྡན་
འདས་ཚད་མའི་སྐྱེས་བུ་མ་ཡིན་པར་ཐལ། ཚད་མའི་སྐྱེས་བུ་ཡིན་
ན་ལྐོག་ གྱུར་ ཀྱི་དོན་ མཐའ་ དག་ ཤེས་ པ་ ཡིན་དགོས་ པ་ གང་ ཞིག
བཅོམ་ལྡན་འདས་ཀྱིས་སྲིན་བུའི་གྲངས་སོགས་ལྐོག་གྱུར་གྱི་ཡོན་ཏན་
མཐའ་དག་མི་ཤེས་པའི་ཕྱིར་དང༌། དེ་ཚད་མའི་སྐྱེས་བུ་ཡིན་པའི་
སྒྲུབ་བྱེད་ཀྱང་མེད་པའི་ཕྱིར་ཏེ། དེ་ཚད་མའི་སྐྱེས་བུར་འགྱུར་བྱེད་
- 231 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཀྱི་ཐབས་ལ་ནན་ཏན་བྱེད་པ་ཡོད་པ་མ་ཡིན་པའི་ཕྱིར། ཞེས་པ་ནི་
རྒྱུང་པན་པ་དང༌། དཔྱོད་པ་པ་ཁ་ཅིག་རབ་ཏུ་བརྗོད་དོ། །གཉིས་
པ་ལན་ལ། ཀུན་མཁྱེན་ཚོལ་དགོས་པའི་རྒྱུ་མཚན། ཚོལ་བའི་
ཚུལ། ཀུན་མཁྱེན་ངོས་གཟུང་བའོ། །
དང་པོ་ནི། དེ་ཡང་ཚད་མའི་སྐྱེས་བུ་སྒྲུབ་བྱེད་ཀྱི་ཐབས་ནན་
ཏན་བྱེད་པ་མེད་པར་འདོད་པའི་ལོག་རྟོག་བཀག་ནས། ཀུན་་་་
མཁྱེན་ཚོལ་དགོས་པའི་རྒྱུ་མཚན་ནི། མི་ཤེས་སྟོན་པར། ཞེས་
སོགས་ཀྱི་སྟོན། ཚད་མའི་སྐྱེས་བུའི་སྒྲུབ་བྱེད་མེད་པར་འདོད་པའི་
ལོག་རྟོག་བཀག་ནས། ཀུན་མཁྱེན་ཚོལ་བའི་ཚུལ་ནི། དེ་ཕྱིར་
ཞེས་སོགས་ཀྱིས་སྟོན། ཚད་མའི་སྐྱེས་བུ་མེད་པར་འདོད་པའི་ལོག་
རྟོག་བཀག་ནས། རང་ལུགས་ཀྱི་ཀུན་མཁྱེན་ངོས་ འཛིན་ པ་ལ།
བླང་དང་། ཞེས་སོགས་གསུངས། སྡུག་བསྔལ་ཞི་བའི་ཐབས་མི་
ཤེས་བཞིན་དུ་སྟོན་པར་བྱེད་པའི་གང་ཟག་ལ། སྟོན་པ་ཡང་དག་
ཏུ་འཁྲུལ་བར་དོགས་པ་ཅན་རྣམས་ཆོས་ཅན། ཁྱོས་ ཀྱིས་སྡུག་་་
བསྔལ་ཞི་བའི་ཐབས་ཤེས་པ་དང་ལྡན་པའི་ཤེས་ལྡན་འགའ་ཞིག་ཚོལ་
བར་བྱེད་པའི་རྒྱུ་མཚན་ཡོད་དེ། སྟོན་པ་དེས་བཤད་པའི་སྡུག་
བསྔལ་ཞི་བའི་ཐབས་ནན་ཏན་བྱ་བའི་ཆེད་ཡིན་པའི་ཕྱིར། གཉིས་
པ་ནི། གྲོལ་བ་དོན་གཉེར་རྣམས་ཀྱིས། གྲོལ་བ་དོན་གཉེར་དེའི་
མངོན་པར་འདོད་པའི་བསྒྲུབ་བྱར་གྱུར་ པའི་ སྡུག་བསྔལ་ཞི་བའི་་་
ཐབས་ མཁྱེན་ པའི་ ཡེ་ ཤེས་ ཡོད་ མེད་ རྣམ་ པར་ དཔྱད་ པར་ བྱའི།
ཀུན་མཁྱེན་འདི་ཡིས་སྲིན་བུའི་གྲངས་སོགས་མཁྱེན་མི་མཁྱེན་དཔྱད་
པར་བྱ་བ་མ་ཡིན་ཏེ། གྲོལ་བ་དོན་གཉེར་ངེད་ལ་སྲིན་བུའི་གྲངས་
སོགས་ཤེས་པས་སྐབས་འགར་ཡང་ཐོག་མར་ཉེར་མཁོ་མེད་པའི་ཕྱིར་
ཏེ། གྲོལ་བ་དོན་དུ་གཉེར་བ་དེའི་ཕྱིར། གསུམ་པ་ངོས་གཟུང་བ་
- 232 -



རྣམ་འགྲེལ་ལེའུ་གཉིས་པའི་ཊཱིཀྐ
ནི། དེ་ལྟར་བཙལ་བ་ན་ཐུབ་པའི་དབང་པོ་དེ་གྲོལ་བ་དོན་གཉེར་
གྱི་བསྟེན་བྱའི་བཤེས་གཉེན་དུ་རིགས་ཞེས་སྟོན་པ་ནི། བཅོམ་ལྡན་
འདས་ཆོས་ཅན། གྲོལ་བ་དོན་གཉེར་གྱི་ཚད་མའི་སྐྱེས་བུ་ཉིད་དུ་
འདོད་རིགས་ཏེ། བླང་བྱའི་དེ་ཁོ་ན་ཉིད་ནི་འགོག་བདེན་དང༌།
དེ་ཐོབ་བྱེད་ཀྱི་ཐབས་ལམ་གྱི་བདེན་པ་དང༌། , དོར་བྱའི་དེ་ཁོ་ན་
ཉིད་ནི་སྡུག་བསྔལ་གྱི་བདེན་པ་དང་། དེ་ཐོབ་བྱེད་ཀྱི་ཐབས་ཀུན་
འབྱུང་གི་བདེན་པ་དང་བཅས་པ་ཇི་ལྟ་བ་བཞིན་རིག་པར་མཛད་པ་
གང་ཡིན་པའི་སྐྱེས་བུ་མཐར་ཐུག་ཡིན་པའི་ཕྱིར། གྲོལ་བ་དོན་
གཉེར་ཆོས་ཅན། སྲིན་བུའི་གྲངས་སོགས་ཐམས་ཅད་རིགས་པར་
མཛད་པ་ཙམ་ཁྱོད་ཀྱི་བཤེས་གཉེན་དུ་བསྟེན་རིགས་པ་མ་ཡིན་ཏེ།
དེ་ཙམ་ལ་ཉེར་མཁོ་མེད་པའི་ཕྱིར། བཅོམ་ལྡན་འདས་ཆོས་ཅན།
ཁྱོད་ཀྱིས་ཐག་རིང་བོའི་དོན་མཐོང་ངམ་མཐོང་བ་མིན་ཡང་རུང་།
ཁྱོད་གྲོལ་བ་དོན་གཉེར་གྱི་བསྟན་བྱའི་བཤེས་གཉེན་དུ་རིགས་ཏེ།
ཁྱོད་གྲོལ་བ་དོན་གཉེར་གྱི་མངོན་པར་འདོད་པའི་དོན་བདེན་བཞིའི་
དེ་ ཁོ་ ན་ ཉིད་ མཐོང་ བ་ མཐར་ ཕྱིན་ པའི་ སྐྱེས་ བུ་ ཡིན་ པའི་ ཕྱིར།
གལ་ཏེ་ཐག་རིང་པོའི་མཐོང་བ་ཙམ་གྱིས་གྲོལ་བ་དོན་གཉེར་གྱི་ཚད་
མའི་སྐྱེས་བུར་བསྟེན་རིགས་པ་ཡིན་ན། གྲོལ་བ་དོན་གཉེར་ལ་ཚུར་
ཤོག་ཅེས་བོས་ནས་བྱ་རྒོད་དང༌། ཕག་རྒོད་དང༌། ཤ་ཟའི་མཁའ་
འགྲོ་རྣམས་ཀྱང་སྟོན་པར་བསྟེན་པར་གྱིས་ཤིག ཅེས་གོང་མ་་་
རིགས་པར་ཐལ། ཕྱོགས་སྔ་མ་དེའི་ཕྱིར། གཉིས་པ་ལྷག་མ་བཞི་
བཤད་པའི་སྒོ་ནས་ཚད་མའི་སྐྱེས་བུའི་མཚན་ཉིད་དང་དེར་བགྲོད་
པའི་ལམ་ངོས་བཟུང་བ་ལ། ཁྱད་པར་གྱི་ཆོས་བཞི་སྒྲུབ་པ་དང༌།
དེ་ལས་ཚད་མར་གྲུབ་པའོ། ། །
དང་པོ་ལ། བསམ་པ་ཕུན་ཚོགས་ངོས་བཟུང་བ་དང་། དེ་
- 233 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལས་སྦྱོར་བ་ཕུན་ཚོགས་སྐྱེ་ཚུལ་དང༌། དེ་གཉིས་ལས་འབྲས་བུ་
ཕུན་ཚོགས་གྲུབ་ཚུལ་ལོ། །དང་པོ་ལ་བསམ་པ་ཕུན་ཚོགས་དང་བོའི་
སྒྲུབ་བྱེད་དུ་བསྟན་པ་དང་། དེ་མ་གྲུབ་པ་སྤང་པའོ། །དང་པོ་ནི།
ཁོ་ན་རེ། སྒྲུབ་བྱེད་ལ་ལྟོས་ཚད་ཡིན་རིགས། ། ཞེས་ཐུབ་པའི་
དབང་པོ་དེ་སྒྲུབ་བྱེད་ཀྱི་རྒྱུ་ཕུན་སུམ་ཚོགས་པ་ལ་ལྟོས་ནས་ཚད་མའི་
སྐྱེས་བུར་འཁྲུངས་ན། དེའི་རྒྱུ་མཚན་ཅི་ཡིན་ཞེ་ན། དེ་ཆོས་ཅན།
ཁྱོད་དེ་ལ་ལྟོས་ནས་དེར་འཁྲུངས་པ་ཡིན་ཏེ། ཁྱོད་སློབ་པའི་རྒྱུད་
ཀྱི་ཐུགས་རྗེ་ཆེན་པོ་སྐྱེ་བ་སྔ་ཕྱི་དུ་མར་གོམས་པ་ལས་དེར་འཁྲུངས་པ་
ཡིན་པའི་ཕྱིར། གཉིས་པ་ལ། རྩོད་པ་དང་། དེ་དགག་པའོ། །
དང་པོ་ནི། རྒྱང་པན་པ་ན་རེ། ཐུབ་པའི་དབང་པོ་དེ་སློབ་པའི་
རྒྱུད་ཀྱི་ཐུགས་རྗེ་ཆེན་པོ་སྐྱེས་བ་སྔ་ཕྱི་དུ་མར་གོམས་པ་ལས། ཚད་
མའི་སྐྱེས་བུར་འཁྲུངས་པར་གྲུབ་པ་མེད་དེ། སྐྱེ་བ་སྔ་ཕྱི་མེད་པའི་
ཕྱིར་ཏེ། ལུས་ཞིག་པ་ན་བློ་འཇིག་པའི་ཕྱིར་ཏེ། བློ་ནི་ལུས་ཁོ་ན་
ལ་བརྟེན་པའི་ཕྱིར། དེ་ཡང་རྒྱང་པན་པ་ཁ་ ཅིག བློ་ལུས་ཀྱི་
བདག་ ཉིད་ ཡིན་ པའི་ ཚུལ་ གྱིས་ དེ་ ཁོ་ ན་ ལ་ བརྟེན་ པ་ ཡིན་ ཏེ།
དཔེར་ན། གྱང་དང་། དེ་ལ་བརྟེན་པའི་རི་མོ་བཞིན་ནོ། །ཡང་
ཁ་ཅིག བློ་ལུས་ཀྱི་འབྲས་བུ་ཡིན་པའི་ཚུལ་གྱིས་དེ་ཁོ་ན་ལ་བརྟེན་
པ་ཡིན་ཏེ། དཔེར་ན། སྒྲོན་མེ་དང་དེ་ལས་བྱུང་བའི་འོད་བཞིན་
ནོ། །ཡང་ཁ་ཅིག བློ་ལུས་ཀྱི་ཡོན་ཏན་ཡིན་པའི་ཚུལ་གྱིས་དེ་ཁོ་ན་
ལ་བརྟེན་པ་ཡིན་ཏེ། དཔེར་ན་ཆང་དང་དེས་མྱོས་པའི་ནུས་པ་
བཞིན་ནོ། ། དེ་ལྟར་ཡང་ཚད་མ་རྒྱན་ལས། བློ་ནི་ལུས་ཀྱི་བདག་
ཉིད་དང་། །ལུས་འབྲས་ལུས་ཀྱི་ཡོན་ཏན་དང་། ། དེ་ལྟར་ལུགས་
གསུམ་ ལ་ བརྟེན་ ནས། གོམས་ པས་ གྲུབ་ པ་ མེད་ པར་ འདོད།
ཅེས་འབྱུང་བ་ལྟར་བརྟེན་ནོ་ཞེ་ན། གཉིས་པ་ལ། སྐྱེ་བ་དུ་མར་
- 234 -
. it io io
i



རྣམ་འགྲེལ་ལེའུ་གཉིས་པའི་ཊཱིཀྐ
གོམས་པ་མི་སྲིད་པ་དགག་པ་དང་། གོམས་པ་སྲིད་ཀྱང་མཐའ་
མེད་དུ་འཕེལ་བ་མི་འཐད་པ་དགག་པའོ། །དང་པོ་ལ། མདོར་
བསྟན། རྒྱས་བཤད་དོ། །དང་པོ་ནི། ཡིད་བློ་ཆོས་ཅན། ལུས་
དེ་ཁྱོད་ཀྱི་ཉེར་ལེན་དང་། ལྷན་ཅིག་བྱེད་རྐྱེན་གྱི་རྟེན་ཁྱད་པར་
ཅན་མ་ཡིན་ཏེ། དེ་ཡིན་པ་ནི་ཚད་མསབཀག་ཅིང་འོག་ནས་འགོག་
པར་འགྱུར་བའི་ཕྱིར་རོ། །གཉིས་པ་ལ། སྐྱེ་བ་སྔ་ཕྱི་ཡོད་པའི་སྒྲུབ་
བྱེད་དགོད་པ་དང་ མེད་ པའི་ སྒྲུབ་བྱེད་དགག་པའོ། ། དང་པོ་ལ།
རྟགས་དགོད་པ་དང་། དེ་ ལ་ གནོད་ པ་ སྤང་བའོ། ། དང་པོ་ནི།
ཐ་མལ་པ་དང་པོར་མངལ་དུ་སྐྱེ་བ་ཡོངས་སུ་ལེན་པ་ན། དབུགས་
འབྱུང་རྡུལ་དང༌། དབང་པོ་གཟུགས་ཅན་དང་ཡིད་བློ་དག་ནི་ཆོས་
ཅན། ཁྱོད་རང་གི་རིགས་སྔ་མ་ལ་ལྟོས་མེད་ཅན་དུ་ས་ སོགས་་་་
འབྱུང་བའི་ལུས་ཉིད་འབའ་ཞིག་གིས་ཉེར་ལེན་བྱས་པ་ལས་སྐྱེ་བ་
མིན་ཏེ། ཁྱོད་དེ་ཡིན་ན། ས་སོགས་འབྱུང་པ་ཀུན་སྲོག་ཆགས་སུ་
འགྱུར་བའི་ཧ་ཅང་ཐལ་བའི་སྐྱོན་ཡོད་པའི་ཕྱིར། དེས་ན་ཐ་མལ་
པའི་དབང་སོགས་རང་གི་རིགས་འདྲ་སྔ་མ་ལས་སྐྱེ་བར་གྲུབ་པར་
སྟོན་པ་ནི། ཆོས་ཅན། ཐ་མལ་ པ་ འཆི་ཁ་མའི་རིག་པ་དེ་རྒྱུ་་
མཚན་གང་གིས་ན་ཕྱི་ནས་རང་འབྲས་རིག་པ་ཕྱི་མ་མཚམས་སྦྱོར་
བའི་ནུས་པ་མེད་པར་འདོད་པ་དེ་མ་ཡིན་པར་ཐལ། ཐ་མལ་པ་
སྐྱེས་མ་ཐག་པའི་རིག་པ་དེ་རང་འབྲས་རིག་པ་ཕྱི་མར་མཚམས་སྦྱོར་
བའི་ནུས་པ་དང་ལྡན་པར་མཐོང་བ་གང་ཞིག དེ་འདྲ་བ་དེ་ལ་རྒྱུ་
ལྷག་པོ་ཅི་ཞིག་ཡོད་པར་འགྱུར་ལ། ཐ་མལ་པ་འཆི་ཁའི་རིག་པ་ལ་
རང་འབྲས་རིག་པ་ཕྱི་མ་མཚམས་སྦྱོར་བ་ལ་རྒྱུ་ལྷག་པོར་གང་མེད་
པའི་ཁྱད་པར་མི་འཐད་པའི་ཕྱིར། གོང་གི་ཧ་ཅང་ཐལ་བའི་སྐྱོན་
མེད་དེ། འབྱུང་ བ་ འགའ་ ཞིག་ སེམས་ ཀྱི་ ཉེར་ ལེན་ ཡིན་ ཀྱང་།
-- 235 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འབྱུང་བ་ཀུན་སེམས་ཀྱི་ཉེར་ལེན་མ་ཡིན་པའི་ཕྱིར་ཟེར་ན། ཆོས་
ཅན། འབྱུང་བ་ཐམས་ཅད་སེམས་ཀྱི་ས་བོན་གྱི་བདག་ཉིད་ཅན་དུ་
འགྱུར་བར་ཐལ། གང་དུ་དྲོད་གཤེར་སྐྱེས་དང་ལ་སོགས་པ་སྒོང་
སྐྱེས་དང་། མངལ་སྐྱེས་དང་། རྫུས་སྐྱེས་སོགས་སྐྱེ་བོ་སྐྱེ་བར་མི་
འགྱུར་བའི་སེམས་ཀྱི་ས་བོན་དུ་མི་འགྱུར་བའི་ས་སོགས་འབྱུང་བའི་
ཆ་ དེ་ འགའ་ ཡང༌ མེད་ པ་ དེའི་ ཕྱིར། རྟགས་ ཁས་ བླངས་ ཏེ།
འབྱུང་ བ་ འགའ་ ཞིག་ སེམས་ ཀྱི་ ཉེར་ ལེན་ དུ་ ཁས་ བླངས་ བ་ལ།
འབྱུང་བ་འགའ་ཞིག་སེམས་ཀྱི་ཉེར་ལེན་ཡིན་ན་འབྱུང་བ་ཐམས་ཅད་
སེམས་ཀྱི་ཉེར་ལེན་ཡིན་དགོས་པའི་ཕྱིར། འབྱུང་བ་ཐམས་ཅད་
སེམས་ཀྱི་ས་བོན་དུ་ཐལ་བའི་རྒྱུ་མཚན་སྟོན་པ་ནི། དབང་སོགས་
རང་གི་རིགས་འདྲ་སྔ་མ་ལ་ལྟོས་པ་མེད་པར་ནི། འབྱུང་བའི་ལུས་
འབའ་ཞིག་གིས་ཉེར་ལེན་བྱས་པ་ལས་སྐྱེ་བ་ཡིན་ན། ཆོས་ཅན།
ཇི་ལྟར་འབྱུང་བ་ཁ་ཅིག་ནི་སེམས་ཀྱི་ཉེར་ལེན་དུ་ཡོངས་སུ་གྱུར་པ་
བཞིན་ དུ་ འབྱུང་ བ་ ཀུན་ སེམས་ ཀྱི་ཉེར་ལེན་ དུ་ འགྱུར་ བར་ ཐལ།
འབྱུང་བ་ཁ་ཅིག་སེམས་ཀྱི་ཉེར་ལེན་ཡིན་པ་གང་ཞིག ། འབྱུང་བ་
ཁ་ཅིག་སེམས་ཀྱི་ཉེར་ལེན་དུ་འགྱུར་ལ། འབྱུང་བ་ཀུན་སེམས་ཀྱི་
ཉེར་ལེན་དུ་མི་འགྱུར་བའི་ཁྱད་པར་མེད་པའི་ཕྱིར་ཏེ། སེམས་
འབྱུང་པ་འབའ་ཞིག་ གིས་ཉེར་ལེན་བྱས་པ་ལས་སྐྱེ་བ་དེའི་ཕྱིར།
གཞན་ཡང༌། ཡིད་བློ་དེ་རང་གི་རིགས་འདྲ་སྔ་མ་ལ་ལྟོས་མེད་དུ་
ལུས་ཀྱིས་ཉེར་ལེན་བྱས་པ་ལས་སྐྱེ་ན། མིག་སོགས་དབང་པོ་དང་
བྲལ་བའི་ལུས་ཀྱི་ཉེར་ལེན་བྱས་པ་ལས་སྐྱེའམ། མིག་སོགས་དབང་
བོ་དང་བཅས་པའི་ལུས་ཀྱིས་ཉེར་ལེན་བྱས་པ་ལས་སྐྱེ། དང་པོ་
ལྟར་ན། ཤི་བའི་ལུས་ཀྱང་ཡིད་བློ་དང་བཅས་པར་འགྱུར་རོ། །
གཉིས་པ་ལྟར་ན། མིག་སོགས་དབང་བོ་ཀུན་ཚོགས་པའི་ལུས་ཀྱིས་
- 236 -



རྣམ་འགྲེལ་ལེའུ་གཉིས་པའི་ཊཱིཀྐ
ཉེར་ལེན་བྱས་པ་ལས་སྐྱེའམ། མིག་སོགས་དབང་པོ་རེ་རེ་བ་དང་
བཅས་ པའི་ ལུས་ ཀྱིས་ ཉེར་ ལེན་ བྱས་ པ་ ལས་ ཡིད་ བློ་ སྐྱེ་ བ་ ཡིན།
དང་པོ་ལྟར་ན། འོ་ན་ལོང་བའི་རྒྱུ་ལ་ཡིད་བློ་མེད་པར་ཐལ་ལོ། །
གཉིས་པ་ལྟར་རོ་ཞེ་ན། དེ་མི་འཐད་པར་ཐལ། མིག་སོགས་
དབང་པོ་རྣམས་རེ་རེ་བ་ལ་རབ་རིབ་སོགས་ཀྱིས་གནོད་ན་ཡང་ཡིད་
བློ་ལ་གནོད་པ་ཡོད་པ་མ་ཡིན་པའི་ཕྱིར། འོ་ན་མིག་སོགས་དབང་
པོ་གཟུགས་ཅན་པ་རྣམས་ཡིད་བློའི་ཉེར་ལེན་མ་ཡིན་ན། ཡིད་བློ་
དེ་ཡང་རང་འབྲས་མིག་སོགས་ཀྱི་རྒྱུ་ཁྱད་པར་ཅན་མིན་ནམ་ཞེ་ན།
དེ་དེ་ཡིན་ཏེ་ཡིད་བློ་འདི་མྱ་ངན་སོགས་ཀྱིས་འགྱུར་ན་ནི། མིག་
སོགས་དབང་པོ་དེ་དག་ཀྱང་འགྱུར་པའི་དག་ཏུ་མཐོང་བ་ཡིན་པའི་
ཕྱིར། འོ་ན། ཡིད་བློའི་རྟེན་གང་ཞེ་ན། ཁྱོད་ཀྱི་རྟེན་མེད་པ་མ་
ཡིན་ཏེ། བློ་སྔ་མ་ཉིད་ལ་ནི་བརྟེན་པའི་རང་རྒྱ་སེམས་པའི་ལས་
འགའ་ཞིག་ཁྱོད་གནས་པའི་རྟེན་ཡིན་པའི་ཕྱིར་ཏེ། དེ་ཡིན་པའམ།
ལུས་ཁྱོད་ཀྱི་ཉེར་ལེན་གྱི་རྟེན་ཡིན་པ་གང་རུང་གང་ཞིག ཕྱི་མ་
གོང་དུ་བཀག་ཟིན་པ་དེའི་ཕྱིར། འདི་འགྱུར་ན་ནི། ཞེས་པའི་
དོན་བསྡུ་བ་ནི། ཆོས་ཅན། ཡིད་བློ་ལས་རང་འབྲས་དབང་པོ་
རྣམས་འབྱུང་བ་ཡིན་ཏེ། སེམས་སྔ་མ་འགའ་ཞིག་རང་འབྲས་
དབང་པོ་རྣམས་ཀྱི་རྒྱུ་ཡིན་པ་དེའི་ཕྱིར། སྔར་གྱི་རིགས་པ་རྣམས་
ལ་བརྟེན་ནས་སྐྱེ་བ་ཕྱི་མ་ཡོད་པར་གྲུབ་ཅེས་སྟོན་པ་ནི། ཕྱིས་རྒན་
པོ་འཆི་ཁ་མའི་རིག་པ་སོགས་ཀྱང་རང་འབྲས་རིག་པ་ཕྱི་མ་འཚམས་
སྦྱོར་བ་དེ་འདྲར་འགྱུར་བ་ཡིན་ཏེ། དེ་འདྲའི་འཕེན་བྱེད་ཀྱི་རྒྱུ་
ཡོད་པ་དེས་ནའི་ཕྱིར། གཉིས་པ་ལ། ལུང་དང་འགལ་བ་སྤང་བ་
དང་། རིགས་པ་དང་འགལ་བ་སྤང་པའོ། ། །
དང་པོ་ནི། ཁོ་ན་རེ། ལུས་ཡིད་བློའི་ཉེར་ལེན་མ་ཡིན་ན།
- 237 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མདོ་ལས། ལུས་དང་སེམས་གཉིས་ཕན་ཚུན་རྗེས་སུ་བྱེད་པ་ཅན་
ནོ། །ཞེས་གསུངས་པ་དང་འགལ་ལོ་ཞེ་ན། མི་འགལ་ཏེ། ལུས་
ཀྱི་རང་འབྲས་ལུས་ཤེས་ལ་ཕན་འདོགས། ལུས་དེ་ཡི་རྣམ་པར་ཤེས་
པས་རང་འབྲས་ཡིད་ཤེས་ལ་ཕན་འདོགས་པའི་ཕྱིར་ཡིད་ནི་ལུས་ལ་
བརྟེན་པར་བཤད་པའི་ཕྱིར། །
གཉིས་པ་ནི། ཁོ་ན་རེ། གལ་ཏེ་དབང་པོ་གཟུགས་ཅན་
པས་ཉེར་ལེན་བྱས་པ་ལས་ཡིད་བློ་སྐྱེ་བ་ཡིན་ཏེ། དབང་པོ་་་་་་
གཟུགས་ཅན་པ་མེད་པར་ཡིད་བློ་འབྱུང་བ་མ་ཡིན་པའི་ཕྱིར་ཟེར་ན།
འོ་ན། ཡིད་བློས་ཉེར་ལེན་བྱས་པ་ལས་དབང་པོ་གཟུགས་ཅན་པ་
འབྱུང་པར་ཐལ། དབང་པོ་གཟུགས་ཅན་པ་དེ་ཡང་ཡིད་བློ་དེ་མེད་
པར་མི་འབྱུང་པའི་ཕྱིར། གསུམ་པ་ཁས་བླངས་སོ། །འདོད་པ་དེ་
ལྟ་ནའང་། དེ་གཉིས་ཕན་ཚུན་རྒྱུ་ཅན་ཡིན་པར་ཐལ། དེ་གཉིས་
ཕན་ཚུན་རྒྱུ་ཉིད་ཡིན་པ་དེའི་ཕྱིར། དེ་ཡན་གྱིས་ཡིད་བློ་རང་གི་
རིགས་འདྲ་སྔ་མ་ལ་ལྟོས་མེད་དུ་ལུས་མི་རྟག་པ་ལས་སྐྱེ་བ་བཀག་ནས།
དེ་ལུས་རྟག་པ་ལས་སྐྱེ་བ་འགག་པ་ནི། ལུས་ཆོས་ཅན། ཁྱོད་ལས་
ཡིད་བློ་རིམ་ཅན་དུ་སྐྱེ་བ་མིན་པར་ཐལ། ཁྱོད་སྐད་ཅིག་སྔ་ཕྱི་རིམ་
ཅནམིན་ པའི་ རྟག་ པ་ ཡིན་ པའི་ ཕྱིར། ཁོ་ ན་ རེ། མ་ ཁྱབ་ སྟེ།
ལུས་དེས་རྐྱེན་ལ་ལྟོས་ནས་དེ་རིམ་ཅན་དུ་སྐྱེད་དོ་ཞེ་ན། དེ་ཆོས་
ཅན། ཁྱོད་ཀྱིས་རྐྱེན་ལ་ལྟོས་ནས་དེ་རིམ་ཅན་དུ་སྐྱེད་པའང་མེད་
དེ། ཁྱོད་རྐྱེན་གྱིས་ཁྱད་པར་བྱར་ཡོད་པ་ཅན་མིན་པའི་རྟག་ པ་
ཡིན་པའི་ཕྱིར། རྟགས་ཁས། ཁོ་ན་རེ། ལུས་ཡིད་བློ་རིམ་གྱིས་
སྐྱེ་བར་འགྱུར་རོ་ཞེ་ན། འོ་ན་ལུས་དེའི་ཡང་སྐད་ཅིག་སྔ་ཕྱིའི་རིམ་
པ་གསལ་ བར་གོ་བར་བྱེད་ རིགས་པར་ ཐལ། གོང་གི་དེའི་ཕྱིར།
འདོད་ན་ལུས་ སེམས་སྐད་ཅིག་སྔ་མ་སྔ་མ་ནི་སྔོན་མེད་པའི་ལུས་་
- 238 -



རྣམ་འགྲེལ་ལེའུ་གཉིས་པའི་ཊིཀྐ
སེམས་སྐད་ཅིག་ཕྱི་མ་རེ་རེ་བ་དེའི་རྒྱུ་ཡིན་པར་ཐལ། འདོད་པ་
དེའི་ཕྱིར། འདོད་ན། འཆི་ཁ་དང་སྐྱེས་མ་ཐག་པ་ཐམས་ཅད་ཀྱི་
ཚེ་ན་ཡང་། ལུས་སེམས་རང་གི་རིགས་འདྲ་སྔ་མའི་རྒྱུ་ལས་སྐྱེ་བར་
མཐོང་བ་ཉིད་ཡིན་པར་ཐལ། འདོད་པ་དེའི་ཕྱིར། འདོད་ན།
ཁས་བླངས་མོད། སྐྱེ་བ་སྔ་ཕྱི་གྲུབ་པར་ཐལ་ལོ། ། གཉིས་པ་ལ།
མདོར་བསྟན་པ་དང༌། རྒྱས་པར་བཤད་པ། དོན་བསྡུ་བའོ། །
དང་པོ་ལ། རྟགས་མ་ངེས་པ་དང༌། དཔེ་མ་གྲུབ་པའོ། །
དང་པོ་ནི། ཁོ་ན་རེ། རྒན་པོའི་འཆི་ཁ་མའི་སེམས་ཆོས་ཅན།
རང་འབྲས་རིག་པ་ཕྱི་མ་མཚམས་མི་སྦྱོར་ཏེ། འཆི་སེམས་ཡིན་པའི་
ཕྱིར། དཔེར་ན་དགྲ་བཅོམ་ པ་འཆི་ པའི་ སེམས་བཞིན་ནོ། ། དེ་
ཡང་དེ་སྒྲུབ་ཀྱི་འགལ་དམིགས་ཀྱི་རྟགས་ཡང་དག་ཡིན་ནོ་ཟེར་ན།
འཆི་ཁ་ ཐ་མའི་སེམས་ནི་ཆོས་ཅན། ཁྱོད་དེ་སྒྲུབ་ཀྱི་རྟགས་ཡང་
དག་མ་ཡིན་པར་ཐལ། ཁྱོད་དང་རང་འབྲས་སེམས་ཕྱི་མ་གཞན་
མཚམས་སྦྱོར་བའི་གཞི་མཐུན་ཡོད་པ་ལ་འགལ་བ་ཅི་ཡོད་དེ་མེད་
པའི་ཕྱིར། གཉིས་པ་ལ། དཔེ་སྒྲུབ་བྱེད་ཀྱི་ཚད་མ་མེད་པ་དང་།
ཚད་མ་ཡོད་པར་རྟོག་པ་དགག་པའོ། །དང་པོ་ནི། དགྲ་བཅོམ་པ་
ཐ་མའི་སེམས་གང་ཡིན་པ་དེ་ཡང་ཆོས་ཅན། ཁྱོད་རྒྱ་མཚན་གང་
ལས་ཐ་མལ་བའི་འཆི་སེམས་རང་འབྲས་རིག་པ་ཕྱི་མ་མཚམས་སྦྱོར་
བ་མེད་པར་སྒྲུབ་པའི་རྟགས་ཆོས་གཉིས་ལྡན་གྱི་མཐུན་དཔེ་ཡང་དག་
ཏུ་འདོད་པ་མི་འཐད་པར་ཐལ། ཁྱོད་མེད་པའི་ཕྱིར། གཉིས་པ་
ལ། ལུང་གི་སྒྲུབ་བྱེད་མི་འཐད། རིགས་པའི་སྒྲུབ་བྱེད་མི་འཐད་
པའོ། དང་པོ་ནི། ཁོ་ན་རེ། མ་གྲུབ་སྟེ། དེ་ངས་ཀྱིས་མ་གྲུབ་
ཀྱང་སངས་རྒྱས་པའི་ལུང་ལུས་དེ་ཡོད་པར་བཤད་པས་གྲུབ་བོ་ཞེ་ན།
དགྲ་བཅོམ་ཐ་མའི་སེམས་ཡོད་པར་སྟོན་པའི་སངས་རྒྱས་པའི་ལུང་གི་
- 239 ཁཁ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གྲུབ་མཐའི་རྗེས་སུ་འབྲང་ངམ་ཅི་སྟེ། འབྲངས་ནས་ཁས་ལེན་པ་མི་
འཐད་པར་ཐལ། དེ་རང་གི་ཞེན་དོན་ཚད་མས་མ་གྲུབ་པའི་དོན་
ཅན་གྱི་གྲུབ་མཐའ་ཡིན་པའི་ཕྱིར། གཉིས་པ་ལ། བརྟགས་ལ་
དགག་པ་དང་རྩོད་པ་སྤང་བ་དང་། འབྲས་བུ་ལྡོག་པའི་རྒྱུ་ཁྱད་
པར་ཅན་ངོས་གཟུང་བའོ། །
དང་པོ་ནི། འོ་ན་དགྲ་བཅོམ་ཐ་མའི་སེམས་རང་འབྲས་རིག་
པ་ཕྱི་མ་མཚམས་མི་སྦྱོར་བའི་རྒྱུ་མཚན་ཅི་ཡིན་བྱས་པ་ལ། གལ་ཏེ་
ཁོ་ན་རེ། དེ་ཆོས་ཅན། དེ་མི་སྦྱོར་བ་ཡིན་ཏེ། དེ་སྦྱོར་བའི་
ལྡོག་བྱེད་ཀྱི་རྒྱུ་ཁྱད་པར་ཅན་དབུགས་ལུས་དང་བྲལ་བའི་ཕྱིར་ཞེས་
རྟགས་སུ་བཀོད་པའི་ཚེ་ན། དེ་དེ་སྒྲུབ་ཀྱི་རྟགས་ཡང་དག་ཡིན་
ཞིང་དེ་ཡང་དེ་དེ་སྒྲུབ་ཀྱི་རྒྱུ་མ་དམིགས་པའི་རྟགས་ཡང་དག་ཡིན་ནོ་
ཟེར་ན། རང་འབྲས་རིག་པ་ཕྱི་མ་མཚམས་སྦྱོར་བའི་ལྡོག་བྱེད་ཀྱི་
རྒྱུ་ཁྱད་པར་ཅན་དབུགས་ལུས་བྲལ་བ་དེ་ཉིད་ཆོས་ཅན། ཁྱོད་ཐ་
མལ་པའི་འཆི་སེམས་རང་འབྲས་རིག་པ་ཕྱི་མ་མཚམས་མི་སྦྱོར་བར་
སྒྲུབ་པའི་དོན་གྱི་སྐབས་འདིར་ནི་དེ་སྒྲུབ་ཀྱི་རྟགས་ཡང་དག་ཏུ་ཅིས་
མ་བརྗོད་དེ་བརྗོད་རིགས་པར་ཐལ། ཁྱོད་དེ་སྒྲུབ་ཀྱི་རྟགས་ཡང་
དག་ཡིན་པའམ། འཆི་སེམས་དེ་སྒྲུབ་ཀྱི་རྟགས་ཡང་དག་ཡིན་པ་
གང་རུང་གང་ཞིག ཕྱི་མ་དུ་གོང་བཀག་ཟིན་པའི་ཕྱིར། འདོད་
མི་ནུས་ཏེ། ལུས་དེ་སེམས་ཀྱི་ལྡོག་བྱེད་ཀྱི་ རྒྱུ་མ་ཡིན་ པའི་ ཕྱིར།
ཁོ་ན་རེ། མ་གྲུབ་བོ་ཞེ་ན། འོ་ན། ལུས་སེམས་ཀྱི་བདག་རྐྱེན་
ཡིན་ནམ། དེའི་ཉེར་ལེན་ཡིན། དང་པོ་ལྟར་ན། དབང་པོ་
དང་བཅས་པའི་ལུས་དེ་དེའི་བདག་རྐྱེན་ཡིན་ནམ། དབང་པོ་དང་
བྲལ་བའི་ལུས་དེ་དེ་ཡིན། དང་པོ་ལྟར་ན། དབང་པོ་རེ་རེ་དང་
བཅས་པའི་ལུས་དེ་དེ་ཡིན་ནམ། དབང་པོ་ཀུན་ཚོགས་པའི་ལུས་དེ་
= 240 -



རྣམ་འགྲེལ་ལེའུ་གཉིས་པའི་ཊཱིཀྐ
དེ་ཡིན། དང་པོ་ལྟར་ན། ཆོས་ཅན། དབང་པོ་རེ་རེ་བ་དང་
བཅས་པའི་ལུས་ཀྱིས་བདག་རྐྱེན་བྱས་པ་ལས་ཡིད་ཤེས་རྟོག་པ་སྐྱེ་བ་
མིན་པར་ཐལ། དེ་ཡིན་ན། ཡིད་བློ་རྟོག་པ་དེ་གཟུང་འཛིན་མིག་
ཤེས་བཞིན་དུ་གཟུགས་གསལ་བར་འཛིན་པར་འགྱུར་བའི་སྐྱོན་ཡོད་
པའི་ཕྱིར། གཉིས་པ་ལྟར་རོ་ཞེ་ན། དབང་པོ་ཀུན་ཚོགས་པའི་
ལུས་ཀྱིས་བདག་རྐྱེན་བྱས་པ་ལས་ཀྱང་ཡིད་བློ་རྟོག་པ་སྐྱེ་བ་མ་ཡིན་ཏེ།
དབང་པོ་གཟུགས་ཅན་པ་རྣམས་ཀྱིས་རང་འབྲས་དབང་ཤེས་སྐྱེད་
པའི་ནུས་པ་ཐ་དད་དུ་ངེས་པའི་ཕྱིར། ཀྱང་གི་སྒྲས། མིག་གི་
དབང་པོ་ལྟ་བུ་ཞིག་མ་ཚང་བའི་གང་ཟག་གི་རྒྱུད་ལ་ཡིད་བློ་རྟོག་པ་པ་
མི་བསྐྱེད་པར་ཐལ། དེ་སྐྱེ་བ་ལ་དབང་པོ་ཀུན་ཚོགས་པ་བདག་
རྐྱེན་དུ་དགོས་པའི་ཕྱིར། གཉིས་པ་ལྟར་དབང་པོ་དང་བྲལ་བའི་
ལུས་དེ་དེ་ཡིན་ནོ་ཞེ་ན། དབང་པོ་དང་བཅས་པའི་ལུས་ལས་་་་
གཞན་དབང་པོ་དང་བྲལ་བའི་ལུས་ཀྱིས་བདག་རྐྱེན་བྱས་པ་ལས་ཡིད་
བློ་རྟོག་པ་སྐྱེ་བ་མིན་པར་ཐལ། དབང་པོ་དང་བྲལ་བའི་ལུས་ལ་
ཡིད་རྟོག་པའི་ཉེར་ལེན་སེམས་མེད་པ་ཉིད་ཡིན་པའི་ཕྱིར། གཉིས་
པ་ནི། ཁོ་ན་རེ། འོ་ན། ལུས་དེ་སེམས་ཀྱི་རྒྱུ་ཁྱད་པར་ཅན་མ་
ཡིན་ན། འདོད་ ཁམས་པའི་གང་ཟག་གི་ལུས་སེམས་ད་ལྟར་བ་
གཉིས་ལྷན་ཅིག་གནས་པའི་རྒྱུ་མཚན་ཅི་ཡིན་ཞེ་ན། དེ་ཆོས་ཅན།
ཁྱོད་ལྷན་ཅིག་ཏུ་གནས་པའི་རྒྱུ་མཚན་ཡོད་དེ། ཁྱོད་རང་རྒྱུ་ཚོགས་
པ་ ཚར་ གཅིག་ ལ་ རག་ ལས་ པའི་ རྒྱུ་ མཚན་ གྱིས་ ཡིན་ པའི་ ཕྱིར།
དཔེར་ན། དབང་པོ་ཀུན་ཚང་གིས་གང་ཟག་གི་དབང་པོ་ལྔ་ཆོས་
ཅན། ཁྱོད་ལྷན་གཅིག་ཏུ་གནས་པའི་རྒྱུ་མཚན་ཡོད་དེ། ཁྱོད་
རང་ རྒྱུ་ སྔ་ མའི་ ལས་ ཀྱིས་ ལྷན་ ཅིག་ ཏུ་ གནས་ པར་བྱས་ པའི་ ཕྱིར།
ཞེས་པ་བཞིན་དང༌། བུ་རམ་གྱི་རོ་གཟུགས་ད་ལྟར་བ་གཉིས་ཆོས་
- 241 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཅན། གསལ་བ་འདྲ་ བ་ལ། རང་རྒྱུ་དངོས་ རྒྱུ་ཚོགས་པ་ཚར་
གཅིག་ གིས་ ཁྱོད་ གཉིས་ ལྷན་ གཅིག་ ཏུ་ གནས་ པར་ བྱས་ པའི་ ཕྱིར།
ཞེས་པ་བཞིན་ནོ། །ཁོ་ན་རེ། ལུས་ཡིད་བློའི་ལྡོག་བྱེད་ཀྱི་རྒྱུ་ཁྱད་
པར་ཅན་ཡིན་ཏེ། ལུས་ནད་ལ་སོགས་པས་འགྱུར་པའི་རྗེས་སུ་ཡིད་
བློ་འགྱུར་བ་ཡོད་པའི་ཕྱིར་ཞེ་ན་མ་ཁྱབ་སྟེ། ལུས་ཀྱི་རེག་བྱའི་དོན་
གྱིས་ཡིད་བློ་ལ་ཕན་བཏགས་པའི་སྒོ་ནས་ལུས་འགྱུར་རྗེས་སུ་ཡིད་བློ་
འགྱུར་བ་ཡིན་པའི་ཕྱིར། གསུམ་པ་ནི། ཁོ་ན་རེ། ལུས་སེམས་
ཀྱི་ལྡོག་བྱེད་ཀྱི་རྒྱུ་ཁྱད་པར་ཅན་མ་ཡིན་ན། ལྡོག་བྱེད་ཀྱི་རྒྱུ་ཁྱད་
པར་ཅན་གང་ཞེ་ན། མར་མེའི་འོད་ཆོས་ཅན། མར་མེ་དེ་ཁྱོད་ཀྱི་
ལྡོག་བྱེད་ཀྱི་རྒྱུ་ཁྱད་པར་ཅན་ཡིན་ཏེ། མར་མེ་གང་ཞིག ཁྱོད་ཀྱི་
སྔ་ལོགས་སུ་ཡོད་པས་ཁྱོད་ལ་དངོས་སུ་ ཕན་འདོགས་པར་བྱེད་པ་
ཡིན་པའི་ཕྱིར་ཏེ། ཁྱོད་ཡོད་པའི་དུས་རྟག་ཏུ་མར་མེ་དེའི་དངོས་
ཀྱི་ཉེར་ལེན་གྱི་རྗེས་སུ་འཇུག་པར་བྱེད་པ་ཡིན་པའི་ཕྱིར། དེས་ན་
མདོ་ལས། འདི་ཡོད་པས་ན་འདི་འབྱུང་ཞེས་བདུན་པ་ གནས་་་
གཞིའི་སྒྲ་དང༌། འདི་སྐྱེས་པའི་ཕྱིར་འདི་སྐྱེ་ཞེས་ནི་ལྔ་པ་འབྱུང་
ཁུངས་ཀྱི་སྒྲ་བཤད་པ་ཆོས་ཅན། དགོས་པ་ཡོད་པ་ཡིན་ཏེ། ལྡོག་
བྱེད་ཀྱི་རྒྱུ་ཁྱད་པར་ཅན་ལ་སྔར་བཤད་པ་དེ་འདྲ་བ་ཞིག་དགོས་སོ། །
ཞེས་ཤེས་པའི་ཕྱིར་དུ་གསུངས་པ་དེའི་ཕྱིར། ཁོ་ན་རེ། དེ་དེའི་
ལྡོག་བྱེད་ཀྱི་རྒྱུ་ཁྱད་པར་ཅན་ཡིན་ཏེ། ལུས་དེས་སེམས་ལ་དུས་
འགའ་ཞིག་གི་ཚེ་ཕན་འདོགས་པའི་ཕྱིར་ཟེར་ན། འདོད་གཟུགས་
སུ་སྐྱེས་པའི་དུས་འགའ་ཞིག་གི་ཚེ་ན། ལུས་ཀྱིས་སེམས་ཀྱི་རྒྱུ་ལ་
ཕན་འདོགས་པར་བྱེད་པའང་ཡིན་པ་སླ་སྟེ། དེ་ཙམ་གྱིས་ནི་ལུས་
སེམས་ ཀྱི་ ལྡོག་ཁྱབ་ ཀྱི་ རྒྱུ་ ཁྱད་ པར་ ཅན་དུ་གྲུབ་ པ་ མིན་ པར་ ཐལ།
གཟུགས་མེད་ཁམས་སུ་སྐྱེས་པའི་ཚེ་ལུས་ནི་ལྡོག་ཀྱང་སེམས་མི་ལྡོག་
- 242 -



རྣམ་འགྲེལ་ལེའུ་གཉིས་པའི་ཊཱིཀྐ
པའི་ཕྱིར། དཔེར་ན། མེ་དེས་རྫ་བུམ་གྱི་སྲ་བ་སོགས་ཀྱི་གནས་
སྐབས་ལ་ནི་ཕན་འདོགས་ཀྱང་། དེ་ཙམ་གྱིས་མེ་ལོག་ན་རྫ་བུམ་གྱི་
སྲ་བ་སོགས་ལྡོག་པའི་ཁྱད་པ་མ་ངེས་པར་བཞིན་ནོ། ། གཉིས་པ་རྒྱས་
པར་བཤད་པ་ལ། ལུས་ཡིད་བློའི་རྟེན་ཁྱད་པར་ཅན་ཡིན་པ་དགག་
པ་དང་། བཀག་པ་ལ་གནོད་པ་སྤང་བའོ། །
དང་པོ་ལ། ལུས་ཀྱིས་ཡིད་བློའི་རྟེན་གྱི་བྱ་བ་བྱེད་ཚུལ་ལ་
བརྟགས་ལ་དགག་པ་དང་། རྟེན་བྱེད་པའི་ལུས་ཀྱི་ངོ་བོའི་རྣམ་པ་
ལ་བརྟགས་ལ་དགག་པའོ། ། དང་པོ་ལ། ཉེར་ལེན་བྱེད་པ་དགག་
པ་དང་། ལྷན་ཅིག་བྱེད་རྐྱེན་ཁྱད་པར་ཅན་ཡིན་པ་དགག་པའོ། །
དང་པོ་ལ། སྔ་ཕྱི་ལ་བརྟགས་ལ་དགག་པ་དང་། དུས་མཉམ་ལ་
བརྟགས་ ལ་ དགག་ པའོ། ། དང་ པོ་ ནི། ཐལ་ བ་ དགོད་ པ་ དང་།
དེའི་ལན་དགག་པ་དང་། ཉེར་ལེན་གྱི་མཚན་ཉིད་བཤད་པའོ། །
དང་པོ་ནི། ཁོ་ན་རེ། སྔར་གྱི་བརྟགས་པ་གཉིས་པ་ལྟར། ལུས་
སེམས་ཀྱི་ཉེར་ལེན་ཡིན་ནོ་ཞེ་ན། ཤི་བའི་ལུས་ཆོས་ཅན། ཁྱོད་ལ་
སེམས་ལྡོག་པ་མེད་པར་ཐལ་བར་འགྱུར་བར་ཐལ། ཁྱོད་ལ་དེའི་
ཉེར་ལེན་ལུས་ནི་གནས་པ་ཉིད་ཀྱི་ཕྱིར། གཉིས་པ་ལ། མཐུན་
རྐྱེན་མ་ཚང་བའི་ལན་དགག་པ་དང་། འགལ་རྐྱེན་གྱིས་བཅོམ་པའི་
ལན་དགག་པ་གཉིས། དང་པོ་ནི། ཁོ་ན་རེ། ཤི་བའི་ལུས་ལ་
སེམས་ལྡོག་པ་མེད་པར་ཐལ་བའི་སྐྱོན་མེད་དེ། དེ་ལ་ཉེར་ལེན་
ལུས་ཡོད་ཀྱང་། ལྷན་གཅིག་བྱེད་རྐྱེན་དབུགས་འབྱུང་རྔུབ་མེད་
པའི་ཕྱིར་ཞེ་ན། ཆོས་ཅན། ཡིད་བློ་དེ་ལས་དབུགས་འབྱུང་རྔུབ་
འབྱུང་གི དབུགས་འབྱུང་རྔུབ་དེ་ཡིད་བློ་རྟོག་པའི་བདག་རྐྱེན་
ཁྱད་པར་ཅན་མ་ ཡིན་པར་ཐལ། ཡིད་བློ་རྟོག་པ་དེ་ཡོད་པའི་་་
སྟོབས་ཀྱིས་དབུགས་འབྱུང་རྔུབ་ཡོད་པ་དང་། དབུགས་དྲག་ཞན་
-- 243 མ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དང་། རིང་ཐུང་དུ་རྒྱུ་བ་ནི་ཡིད་བློའི་གཞན་དབང་དུ་འགྱུར་བའི་
ཕྱིར་ཏེ། རླུང་ཕྱིར་འབྱིན་པ་དང་ནང་དུ་འདྲེན་པ་ནི་ཡིད་བློའི་
འབད་རྩོལ་མེད་པར་གང་ལས་ཀྱང་འབྱུང་བ་ཡིན་པ་མི་འཐད་པའི་
ཕྱིར། དེས་ན་ཡིད་བློ་ཆོས་ཅན། དབུགས་དེ་དག་ཕུལ་དུ་བྱུང་བ་
དང་འགྲིབ་པ་ལས་ཁྱོད་ཕུལ་དུ་བྱུང་བ་དང་འགྲིབ་པ་ ཐོབ་པར་་་་
འགྱུར་བར་ཐལ། དབུགས་དེ་ཁྱོད་ཀྱི་བདག་རྐྱེན་ཁྱད་པར་ཅན་
ཡིན་པའི་ཕྱིར། མ་གྲུབ་ན། དེ་དེའི་ལྷན་ཅིག་བྱེད་རྐྱེན་ཡིན་པར་
བུད། འོ་ན། དབུགས་འབྱུང་རྔུབ་དེ་ཡིད་བློའི་ལྡོག་བྱེད་ཀྱི་རྒྱུ་
ཁྱད་པར་ཅན་ཡིན་ན། དབུགས་འབྱུང་རྔུབ་དེའི་ལྡོག་བྱེད་ཀྱི་རྒྱུ་
གང་ཡིན་བྱས་པ་ལ་ཁོ་ན་རེ། ལུས་དེ་དེ་ཡིན་ཏེ། དེའི་ཉེར་ལེན་
ཡིན་པའི་ཕྱིར་ཟེར་ན། དེ་མ་ཡིན་པར་ཐལ། དེ་དེའི་ཉེར་ལེན་དུ་
ཁས་ལེན་པ་དེ་དག་ལ་ཡང་། ལུས་ནི་གནས་པ་དེ་དག་ལ་ཡང་།
ལུས་ནི་གནས་པ་ཉིད་ན་སེམས། །ཞེས་པའི་སྐབས་ནས་བསྟན་པའི་
ཐལ་ བ་ གནོད་བྱེད་ དུ་ མཚུངས་ པའི་ཕྱིར། ཇི་ལྟར་མཚུངས་ན།
ཤི་བའི་ལུས་ལ་དབུགས་འབྱུང་རྔུབ་ལྡོག་པ་མེད་པར་ཐལ། དེ་ལ་
དེའི་ཉེར་ལེན་ལུས་གནས་པའི་ཕྱིར། ཁོ་ན་རེ། ཁྱོད་རང་ལ་ཐལ་
བ་དེ་མཚུངས་ཏེ། སེམས་སྐད་ཅིག་མ་དེ་དེ་སྐད་ཅིག་ཕྱི་མའི་ཉེར་
ལེན་ཡིན་པའི་ཕྱིར་ཞེ་ན། སེམས་སྐད་ཅིག་སྔ་མ་སེམས་སྐད་ཅིག་
ཕྱི་མ་སེམས་སྐད་ཅིག་ཕྱི་མའི་རྒྱུ་ཡིན་ལ། ཤི་བའི་ལུས་ལ་སེམས་
ལྡོག་པ་མེད་པར་ ཐལ་ བའི་ ཉེས་པ་མཚུངས་ པ་ མ་ ཡིན་ པར་ ཐལ།
རྒྱུ་མཚན་གང་གི་ཕྱིར་ན་ལུས་སེམས་ལྷན་ཅིག་ཏུ་གནས་པའི་ཚེ་སྔ་
མའི་འཕེན་བྱེད་ཀྱི་ལས་གཞན་དག་ཀྱང་ལུས་ སེམས་ ལྷན་ ཅིག་ ཏུ་
གནས་པའི་རྒྱུ་ནི་ཡིན་པར་འདོད་པའི་ཕྱིར། གཉིས་པ་ལ། ཐལ་
བ་དགོད་པ་དང༌། དེའི་ལན་དགག་པའོ། །དང་པོ་ནི། ཁོ་ན་རེ།
- 244 -



རྣམ་འགྲེལ་ལེའུ་གཉིས་པའི་ཊཱིཀྐ
གལ་ ཏེ་ མཐུན་ རྐྱེན་ སྡོང༌ བུ་ དང༌ སྣུམ་ ལ་ སོགས་ པ་ ཚང་ ཡང་།
འགལ་རྐྱེན་རིག་སྔགས་ཀྱིས་བཏབ་པའི་སྡོང་བུ་མར་མེའི་རྒྱུ་མིན་པ་
བཞིན་དུ། ཉེས་པ་རླུང་མཁྲིས་བད་ཀན་གསུམ་གྱིས་སེམས་གནས་
པ་དང་མི་མཐུན་པར་བྱས་པའི་ཤི་བའི་ལུས་སེམས་ཀྱི་རྒྱུ་མིན་པས།
ལུས་ནི་གནས་པ་ཉིད་ན་སེམས། །ཞེས་པ་ལ་མ་ཁྱབ་བོ་ཞེ་ན། ཤི་
བའི་ཉེས་པ་རླུང་མཁྲིས་བད་ཀན་ཉམས་པར་འགྱུར་བའི་ཚེ། ཤི་
བའི་ལུས་དེ་ ལ་ སླར་ཡང་སེམས་འཚོ་ བ་ དག་ ཏུ་ འགྱུར་ བར་ ཐལ།
དེ་ལ་ཉེར་ལེན་ལུས་གནས་ཤིང༌། དེ་འགལ་རྐྱེན་རླུང་མཁྲིས་བད་
ཀན་སོགས་དང་བྲལ་བའི་ཕྱིར། གཉིས་པ་ནི། ཁོ་ན་རེ། གལ་
ཏེ་ ཤིང་གི་འགྱུར་བ་སོགས་སྐྱེད་པར་བྱེད་པའི་མེ་ནི་ལྡོག་ན་ཡང་།
ཤིང་གི་འགྱུར་བ་སོལ་བ་སོགས་ཤིང་དུ་མི་ལྡོག་པ་བཞིན་དུ། ཤི་
བའི་ལུས་ལ་ནད་གསུམ་ལྡོག་ཀྱང་ནད་གསུམ་གྱི་བྱས་པའི་འགྱུར་བ་
དེ་ནི་ལྡོག་པ་མེད་དེ། འགྱུར་བ་ཡིན་ན་ལྡོག་མི་རུང་ཡིན་པས་ཁྱབ་
པའི་ཕྱིར་ཞེ་ན། ཆོས་ཅན། ནད་ཀྱི་འགྱུར་བ་ལྡོག་པ་མེད་པ་མ་
ཡིན་པར་ཐལ། ནད་གསོ་བའི་ཕྱིར་སྨན་དཔྱད་སོགས་ཀྱི་སྦྱོར་བ་
དོན་ཡོད་པའི་ཕྱིར། དེ་ཉིད་བཤད་པ་ཆོས་ཅན། མེས་བྱས་པའི་
ཤིང་གི་འགྱུར་བ་སོལ་བ་སོགས་དང༌། ནད་ཀྱི་འགྱུར་བ་དཔེ་དོན་
མི་མཚུངས་པར་ཐལ། འགྱུར་བ་འགའ་ཞིག་ནི་སྐབས་ལ་ལར་སླར་
མི་འབྱུང་བར་རང་རྒྱུ་སྐྱེད་པར་བྱེད། འགྱུར་བ་འགའ་ཞིག་གི་
སྐབས་ལ་ལར་སླར་ལྡོག་པ་ཡིན་པར་རང་རྒྱུས་སྐྱེད་པར་བྱེད་པ་ཡིན་
པའི་ཕྱིར། དཔེར་ན། ཤིང་ལ་མེས་བྱས་པའི་འགྱུར་བ་དང་།
གསེར་ལ་མེས་བྱས་པའི་འགྱུར་བ་བཞིན་ནོ། །འགྱུར་བ་དང་པོ་ཤིང་
ལ་མེས་བྱས་པའི་འགྱུར་བ་ཆོས་ཅན། ཁྱོད་ཆུང་ཡང་སླར་ལྡོག་པ་
མིན་ ཏེ། ཁྱོད་ རང༌ རྒྱུ་ ལས་ སླར་ ལྡོག་ མི་ རུང་ དུ་ སྐྱེ་ བའི་ ཕྱིར།
= 245 —



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འགྱུར་བ་གཉིས་པ་སླར་ཡང་ལྡོག་ཏུ་རུང་བར་འགྱུར་བར་རང་རྒྱུས་
བྱས་པ་གང་ཡིན་པའི་གསེར་གྱི་འགྱུར་བ་དེ་ནི་སླར་ཡང་ལྡོག་རུང་དུ་
འབྱུང་བར་འགྱུར་བ་ཡིན་ཏེ། རང་རྒྱུ་ལས་སླར་ཡང་ལྡོག་རུང་དུ་
སྐྱེ་པའི་ཕྱིར། དཔེར་ན་མེས་བྱས་པའི་གསེར་གྱི་སླ་སླར་ཡང་སྲ་བ་
ཉིད་དུ་ལྡོག་པ་བཞིན་ནོ། །ཁོ་ན་རེ། ནད་ཀྱི་འགྱུར་བ་ལྡོག་པ་ཡོད་
ན། གསོར་མི་རུང་གི་ནད་པ་ཡོད་པར་བཤད་པ་དང་འགལ་ལོ་ཞེ་
ན། མི་འགལ་ཏེ། ཅུང་ཟད་གསོ་བྱ་མིན་པའི་ནད་པ་ཡོད་པར་
བརྗོད་པ་ནི། ནད་འཆོས་པར་བྱེད་བའི་སྨན་པ་མཁས་པ་རྙེད་པར་
དཀའ་བའི་ཕྱིར་རམ། ནད་པ་རྣམས་ཚེ་ཟད་ལས་ཟད་ཀྱིས་འཆི་བ་
ལ་དགོངས་པའི་ཕྱིར། ནད་པ་རྣམས་མཐུན་རྐྱེན་མ་ཚང་བའི་་་
དབང་གིས་འཆི་བ་མ་ཡིན་པར་ཉེས་པ་རླུང་མཁྲིས་བད་ཀན་འབའ་
ཞིག་གིས་འཆི་བ་ཡིན་ན། ཆོས་ཅན། གསོ་མིན་པའི་ནད་པ་མེད་
པ་ཉིད་ཡིན་པར་ཐལ། ནད་པ་རྣམས་ཉེས་པ་རླུང་མཁྲིས་བད་ཀན་
འབའ་ཞིག་གིས་འཆི་བ་གང་ཞིག ནད་པ་དེ་གསོ་བའི་མཐུན་རྐྱེན་
ཚང་ན་ནད་པ་མི་འཆི་དགོས་པའི་ཕྱིར། སྔར་བཤད་པ་རྣམས་ཀྱི་
དོན་བསྡུ་བ་ནི། དུག་སྦྲུལ་གྱིས་སོས་ཟིན་པའི་དུག་རྨ་ཁར་འདུས་
པ་བཅད་པའི་ཤི་བའི་ལུས་དེ་ཆོས་ཅན། ཁྱོད་རྒྱུ་མཚན་ཅིས་སེམས་
ཅན་དེ་སླར་ཡང་འཚོ་བར་མི་འགྱུར་ཏེ་འཚོ་བར་འགྱུར་པར་ཐལ།
ཁྱོད་ལ་སེམས་ཀྱི་ཉེར་ལེན་ལུས་གནས། ཁྱོད་ལ་ཤི་བའི་རྐྱེན་གྱིས་
འགལ་རྐྱེན་དུག་སོགས་ལྡོག་པའི་ཕྱིར་དང༌། དུག་སྦྲུལ་དེ་ཡིས་སོས་
ཟིན་པའི་དུག་རྨ་ཁར་འདུས་པ་བཅད་པ་ལས་ཀྱང་ནད་ཀྱི་འགྱུར་
བའི་རྒྱུ་དུག་དང་བྲལ་བ་ན་སྟེ་བྲལ་བའི་ཕྱིར། གསུམ་པ་ལ་ཉེར་
ལེན་གྱི་མཚན་ཉིད་དང། དེ་ལུས་སེམས་ལ་མེད་པར་བསྟན་་་་་
པའོ། ། དང་པོ་ནི། རང་རེས། ལུས་ནི་གནས་པ་ཉིད་ན་་་་་་་
ལ 246 -



རྣམ་འགྲེལ་ལེའུ་གཉིས་པའི་ཊཱིཀྐ
སེམས། །ཞེས་པར། ལུས་སེམས་ཀྱི་ཉེར་ལེན་ཡིན་པ་བཀག་པ་ལ།
དེའི་ཉེར་ལེན་མ་ཡིན་པའི་རྒྱུ་མཚན་ཅི་ཡིན་ཞེ་ན། དེ་དཔེའི་སྒོ་
ནས་སྟོན་པ་ནི། སྒྲོན་མེ་ཆོས་ཅན། ཁྱོད་སྒྲོན་མེའི་འོད་ཀྱི་ཉེར་
ལེན་ཡིན་ཏེ། ཉེར་ལེན་ཁྱོད་འགྱུར་བ་མེད་པར་ནི། ཉེར་ལེན་
ཅན་ཁྱོད་ཀྱི་འོད་ དག་ འགྱུར་བར་ནི་བྱེད་པར་མི་ནུས་པའི་ཕྱིར།
དཔེར་ན་རྫ་བུམ་གྱི་ཉེར་ལེན་འཇིམ་པ་འགྱུར་བ་མེད་པར། ཉེར་ལེན་
ཅན་རྫ་བུམ་སོགས་མི་འགྱུར་བ་བཞིན་ནོ། །གཉིས་པ་ནི། ལུས་
སེམས་གཉིས་ལ་དེ་ལྟ་བུ་མ་གྲུབ་ཅེས་སྟོན་པ་ནི། རྒྱུའི་དངོས་པོ་
གང་འགྱུར་བ་མེད་པར་ནི། འབྲས་བུའི་དངོས་པོ་གང་ཞིག་རྣམ་
པར་འགྱུར་བའི་རྒྱུ་དེ་འབྲས་བུ་དེའི་ཉེར་ལེན་དུ་མི་རིགས་ཏེ། བ་
ལ་བ་མེད་ལ་སོགས་པའི་ཉེར་ལེན་མ་ཡིན་པ་བཞིན་དུ་སེམས་དང་
ལུས་ཀྱང་དེ་བཞིན་ནོ། ། ངག་དོན་ནི། ལུས་ཆོས་ཅན། ཁྱོད་
སེམས་ཀྱི་ཉེར་ལེན་མ་ཡིན་ཏེ། ཁྱོད་ལྡོག་པའི་སྒོ་ནས་སེམས་མི་
ལྡོག་པའི་ཕྱིར། དཔེར་ན། བ་ལང་ཆོས་ཅན། ཁྱོད་བ་མེད་ཀྱི་
ཉེར་ལེན་མ་ཡིན་ཏེ། ཁྱོད་ལྡོག་པའི་སྒོ་ནས་བ་མིན་མི་ལྡོག་པའི་
ཕྱིར། ལུས་སེམས་ཀྱི་ཉེར་ལེན་མ་ཡིན་ན། འདོད་པ་ཁམས་པའི་
སྐྱེས་བུའི་ལུས་སེམས་ད་ལྟར་བ་གཉིས་ལྷན་ཅིག་ཏུ་གནས་པའི་རྒྱུ་
མཚན་ཅི་ཡིན་ཞེ་ན། ཆོས་ཅན། འབྲས་བུ་འདོད་པ་ཁམས་པའི་
སྐྱེས་བུའི་ལུས་སེམས་ད་ལྟར་བ་གཉིས་ལྷན་གཅིག་ཏུ་གནས་པའི་རྒྱུ་
མཚན་ཡོད་དེ། འདོད་པ་ཁམས་པའི་ལུས་སྐད་ཅིག་མ་དེས་དངོས་
ཀྱི་ཉེར་ལེན་གྱི་རྒྱུ་དང་། དེ་དང་དུས་མཉམ་པའི་སེམས་དེས་ལྷན་
ཅིག་བྱེད་པའི་རྐྱེན་བྱས་པ་ལས་དེའི་ལུས་སྐད་ཅིག་མ་ཕྱི་མ་སྐྱེ་བ་དེའི་
སེམས་སྐད་ཅིག་མ་སྔ་མས་དངོས་ཀྱི་ཉེར་ལེན་གྱི་རྒྱུ་དང་། དེ་དང་
དུས་མཉམ་པའི་ལུས་དེས་ལྷན་ཅིག་བྱེད་པའི་རྐྱེན་བྱས་པ་ལས་དེའི་
— 247 —



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སེམས་སྐད་ཅིག་མ་ཕྱི་མ་སྐྱེ་པའི་ཕྱིར། དཔེར་ན་ཟངས་ཞུ་ནས་
དམར་འབར་བར་གྱུར་པའི་གནས་སྐབས་ཀྱི་མེ་དང་ཟངས་མའི་ཞུ་བ་ .
ཉིད་ཆོས་ཅན། ཁྱོད་ལྷན་ཅིག་ ཏུ་ གནས་ པའི་ རྒྱུ་མཚན་ཡོད་དེ།
ཁྱོད་ རང་རྒྱུས་དེར་གནས་པར་བྱས་པའི་ཕྱིར། ཞེས་པ་བཞིན་
ནོ། ། གཉིས་པ་ལ། དུས་མཉམ་གྱི་རྟེན་དགག་པ་དང་། དེས་
རིགས་ཅན་གཞན་ཡང་ཁེགས་པར་བསྟན་པ་དང་། དོན་བསྡ་་་
བའོ། ། དང་པོ་ལ། ཐལ་བ་དགོད། དེའི་ལན་དགག མངོན་
སུམ་དང་འགལ་བའོ། ། དང་པོ་ནི། ཁོ་ན་རེ། ལུས་ཡིད་བློའི་
རྟེན་ཁྱད་པར་ཅན་ཡིན་ཏེ། དེའི་དུས་མཉམ་པའི་རྟེན་དོན་གཞན་
ཡིན་པའི་ཕྱིར། དཔེར་ན། སྒྲོན་མེ་དང་སྒྲོན་མེའི་འོད་བཞིན་ནོ་
ཞེ་ན། ཡིད་བློ་ཆོས་ཅན། ལུས་དེ་ཁྱོད་ཀྱི་དུས་མཉམ་པའི་རྟེན་
དོན་གཞན་མ་ཡིན་ཏེ། ཁྱོད་དངོས་པོར་ཡོད་པ་དང་མེད་པ་དག་
ལ་ཡང་ལུས་དེ་ཁྱོད་ཀྱི་དུས་མཉམ་པའི་རྟེན་དོན་གཞན་དུ་མེད་པའི་
ཕྱིར། ཕྱི་མ་ཁས། གཉིས་པ་ནི། ཁོ་ན་རེ། དང་པོ་མ་གྲུབ་སྟེ།
ལུས་དེ་རང་དུས་ན་དངོས་པོར་ཡོད་པའི་ཡིད་བློ་གྲུབ་ཟིན་མི་འཇིག་
པར་གནས་པའི་རྒྱུ་ནི་རྟེན་ཡིན་པའི་ཕྱིར་ཞེ་ན། ཡིད་བློ་ཆོས་ཅན།
ལུས་འདི་ཁྱོད་གྲུབ་ཟིན་མི་འཇིག་པར་གནས་པའི་རྟེན་དུ་མེད་དེ།
ཁྱོད་ཀྱི་གནས་པ་གནས་པ་པོ་ཁྱོད་རང་ལས་རྫས་གཞན་མིན་པར་
ཁྱོད་ཀྱི་རྒྱུ་ལས་སྐྱེས་པའི་ཕྱིར། ཁོ་ན་རེ། མ་གྲུབ་སྟེ། ལུས་དེ་
ཡིད་བློའི་གནས་པ་རྫས་གཞན་པ་དེའི་རྒྱུ་ཡིན་ནོ་ཞེ་ན་ཡང་། ཡིད་
བློ་ཆོས་ཅན། ལུས་དེའི་ནི་ཁྱོད་ཀྱི་དངོས་པོ་གྲུབ་ཟིན་མི་འཇིག་
པར་གནས་པ་ཞིག་བྱས་པས་ཏེ་མ་བྱས་པར་ཐལ། ལུས་དེ་ཁྱོད་ཀྱི་
གནས་ པ་ ཁྱོད་ ལས་ རྫས་ གཞན་ པ་ དེའི་ རྒྱུ་ ཉིད་ ཡིན་ པའི་ ཕྱིར།
གཞན་ཡང༌། ཡིད་བློ་ཆོས་ཅན། ཁྱོད་འཇིག་པ་མེད་པར་ཐལ་
- 248



རྣམ་འགྲེལ་ལེའུ་གཉིས་པའི་ཊཱིཀྐ
བར་འགྱུར་བར་ཐལ། ལུས་དེ་ཁྱོད་གྲུབ་ཟིན་མི་འཇིག་པར་གནས་
པའི་རྟེན་ཡིན་པའི་ཕྱིར། རྟགས་ཁས་སོ། །ཁོ་ན་རེ། གལ་ཏེ་མ་
ཁྱབ་སྟེ། ཡིད་བློ་དེ་འཇིག་རྒྱུ་དོན་གཞན་ལ་ལྟོས་ནས་འཇིག་པར་
འདོད་པའི་ཕྱིར་ཞེ་ན། དེ་མི་འཐད་པར་ཐལ། དེ་ལྟར་འདོད་པ་
དེ་ལའང་ཡོད་མེད་དག་ལ་རྟེན་མེད་ཕྱིར། ཞེས་པའི་སྐབས་ནས་
བསྟན་པའི་ཐལ་བ་གནོད་བྱེད་དུ་མཚུངས་པ་ཡིན་པའི་ཕྱིར། དེ་
ཡང་། ཡོད་མེད་དག་ལ་འཇིག་མེད་ཕྱིར། ། མ་ཡིན་ཡོད་པའི་་་
འཇིག་ རྒྱུ་ནི། ། ཞེས་ འདོན་ པ་ བསྒྱུར་ ལ་ འགོད། དེའི་ ཚུལ་ ནི།
ཡིད་བློ་ཆོས་ཅན། ཁྱོད་འཇིག་རྒྱུ་དོན་གཞན་གྱིས་འཇིག་པར་་་་
འདོད་པ་དེ་མི་འཐད་པར་ཐལ། ཁྱོད་དངོས་པོར་ཡོད་པ་དང་མེད་
པ་དག་ལ་ཡང་འཇིག་རྒྱུ་དོན་གཞན་མེད་པའི་ཕྱིར། ཞེས་སོགས་
རིགས་འགྲེའོ། ། གཞན་ཡང་ཡིད་བློ་ཆོས་ཅན། ཁྱོད་གྲུབ་ཟིན་མི་
འཇིག་པར་གནས་པའི་རྒྱུ་ལུས་ཀྱིས་ཀྱང་ཅི་ཞིག་བྱས་ཏེ་དོན་མེད་
པར་ཐལ། ཁྱོད་འཇིག་རྒྱུ་དོན་གཞན་གྱིས་འཇིག་པར་འདོད་པའི་
ཕྱིར། གལ་ཏེ་ཁོ་ན་རེ། ཡིད་བློ་གྲུབ་ཟིན་མི་འཇིག་པར་གནས་
པའི་རྒྱུ་ལུས་དོན་མེད་དུ་ཐལ་བའི་སྐྱོན་མེད་དེ། ལུས་དེས་ཡིད་བློ་
གྲུབ་ཟིན་མི་འཇིག་པར་མ་བྱས་ན། ཡིད་བློ་དེ་འཇིག་རྒྱུ་དོན་་་་་
གཞན་དང་མ་ཕྲད་པའི་སྔར་འཇིག་པར་ངེས་ན་ཡང་། ལུས་དེས་
ཡིད་བློ་དེ་འཇིག་རྒྱུ་དོན་གཞན་དང་ཕྲད་ཀྱི་བར་དུ་མི་འཇིག་པར་
གནས་པའི་བྱ་བའི་ཕྱིར་ཞེ་ན། ཡིད་བློ་ཆོས་ཅན། ཁྱོད་རང་གྲུབ་
ཙམ་ནས་འཇིག་ངེས་པར་ཐལ། ཁྱོད་ཀྱི་འཇིག་པ་དངོས་པོའི་ཆོས་
ཉིད་དུ་ཡོད་པའི་འདི་ལ་ཚད་མས་གནོད་པ་མེད་པའི་ཕྱིར། འདོད་
ན་སོང་། དེ་ཆོས་ཅན། ཁྱོད་གྲུབ་ཟིན་མི་འཇིག་པར་གནས་པའི་
རྒྱུ་ལུས་ཀྱིས་ནི་ཅི་ཞིག་བྱ་སྟེ་དོན་མེད་པར་ཐལ། འདོད་པ་དེའི་
249 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཕྱིར། གསུམ་པ་ནི། ཁོ་ན་རེ། གལ་ཏེ་དཔེར་ན་བུམ་པ་དེས་
རང་ནང་གི་ཆུ་ལ་ཕན་མི་འདོགས་ཀྱང་། དེ་རང་ནང་གི་ཆུ་སོགས་
ཀྱི་གྲུབ་ཟིན་མི་འཇིག་པར་གནས་པའི་རྟེན་ཡིན་པ་བཞིན་དུ། ལུས་
དེས་སེམས་ལ་ཕན་མི་འདོགས་ཀྱང་། དེ་གྲུབ་ཟིན་མི་འཇིག་པར་
གནས་པའི་རྟེན་ཡིན་ནོ་ཞེས་ཟེར་ཞིང་། སོགས་ཁོངས་ནས་གསལ་
བ་དེ་སྤྱི་གྲུབ་ཟིན་མི་འཇིག་པའི་རྟེན་དང༌། རྫས་ཡོན་ཏན་གྲུབ་
ཟིན་མི་འཇིག་པར་གནས་པའི་རྟེན་ཡིན་ནོ་ཞེ་ན། དཔེ་དང་པོ་
འགོག་པ་ལ། འདི་ལའང་ཞེས་སོགས་རྐང་པ་ཕྱེད་དང་བདུན་དང་།
ཕྱི་མ་འགོག་པ་ལ། འགྲོ་བ་ཞེས་སོགས་རྐང་པ་གཉིས་དང་། ལུས་
ཡིད་བློ་གྲུབ་ཟིན་མི་འཇིག་པར་གནས་པའི་རྟེན་ཡིན་པ་འགོག་པའི་
རིགས་པ་འདིས་བྱེ་བྲག་པའི་གྲུབ་མཐའ་ངན་པ་གཞན་ཡང་ཁེགས་
ཞེས་སྟོན་པ་ལ། འདིས་ནི་ཞེས་ སོགས་ཤོ་ལོ་ཀ་གཅིག་གསུངས།
བུམ་པ་ཆོས་ཅན། ཁྱོད་རང་ནང་གི་ཆུ་གྲུབ་ཟིན་མི་འཇིག་པར་
གནས་པའི་རྟེན་མ་ཡིན་པར་ཐལ། ཁྱོད་དེར་འདོད་པ་འདི་ལའང་།
ཡོད་མེད་དག་ལ་རྟེན་མེད་ཕྱིར། །ཞེས་པའི་སྐབས་ནས་བསྟན་པའི་
ཐལ་བ་གནོད་བྱེད་དུ་མཚུངས་པའི་ཕྱིར། ཇི་ལྟར་མཚུངས་ན་སྔར་
གྱི་རིགས་པས་ཤེས་སོ། །ཁོ་ན་རེ། བུམ་པ་དེ་རང་ནང་གི་ཆུ་གྲུབ་
ཟིན་མི་འཇིག་པར་གནས་པའི་རྟེན་མ་ཡིན་ན། དེ་དེའི་རྟེན་རང༌
མིན་ནམ་ཞེ་ན། བུམ་པ་དེ་ཆོས་ཅན། རང་ནང་གི་ཆུ་དེའི་རྟེན་
ཡིན་ཏེ། རང་ནང་གི་ཆུའི་དངོས་པོ་རྣམས་སྐད་ཅིག་རེ་རེར་ནི་
འཇིག་པ་ནང་གི་ཆུའི་དངོས་པོའི་རྒྱུན་ཕྱི་མ་རྣམས་སྔ་མ་དེ་ལྟ་བུར་
ཡུལ་གོ་ས་མཚུངས་པར་སྐྱེད་པའི་རྒྱུ་ཡིན་པའི་ཕྱིར། མ་གྲུབ་ན།།
བུམ་པ་ཆོས་ཅན། ཁྱོད་རང་ནང་གི་ཆུའི་རྟེན་དུ་རིགས་པ་མ་ཡིན་
པར་ཐལ། རང་ནང་གི་ཆུའི་རྒྱུན་ཕྱི་མ་རྣམས་སྔ་མ་རྣམས་དང་
པ་ལ་འག 250 -



རྣམ་འགྲེལ་ལེའུ་གཉིས་པའི་ཊཱིཀྐ
ཡུལ་གོ་ས་མཚུངས་པར་སྐྱེད་པ་དེ་ལྟ་མིན་པའི་ཕྱིར། དེས་ན་བུམ་
པ་ཆོས་ཅན། ཁྱོད་རང་ནང་གི་ཆུ་སོགས་ཀྱི་རྟེན་དུ་འགྱུར་བ་ཡིན་
ཏེ། ཁྱོད་རང་ནང་གི་ཆུ་ཐུར་དུ་འབོ་བ་ཡི་ནི་གེགས་བྱེད་པའི་སྒོ་
ནས་རང་ནང་གི་ཆུའི་རྟེན་བྱེད་པའི་ཕྱིར། ཡོན་ཏན་དང༌། སྤྱི་
དང༌། ལས་རྣམས་ལ་ནི་ཆོས་ཅན། ཁྱོད་ལ་གྲུབ་ཟིན་མི་འཇིག་
པར་གནས་པའི་རྟེན་ཅི་དགོས་ཏེ་མི་དགོས་པར་ཐལ། ཁྱོད་སྐད་
ཅིག་གིས་འགྲོ་བ་མེད་པ་ཅན་གྱི་རྟག་པ་ཡིན་པའི་ཕྱིར། གཉིས་པ་
ནི། ལུས་སེམས་གྲུབ་ཟིན་མི་འཇིག་པར་གནས་པའི་རྟེན་ཡིན་པ་
འགོག་པའི་རིགས་པ་འདིས་ནི་ཆོས་ཅན། དགོས་པ་གཞན་ཡང་
ཡོད་དེ། ཡོན་ཏན་རྫས་ལ་འཕྲོད་པ་འདུ་བ་དང་། རྫས་ཡོན་ཏན་
གྱི་འཕྲོད་པ་འདུ་བ་ ཅན་གྱི་རྒྱུ་ཡིན་པ་དང་། གསལ་བ་རྣམས་་་
རིགས་གྲུབ་ཟིན་མི་འཇིག་པར་གནས་པའི་རྟེན་ཡིན་པ་ཉིད་དང་།
ལ་སོགས་པ་འབྱུང་བ་ལ་འབྱུང་འགྱུར་གྲུབ་ཟིན་མི་འཇིག་པར་གནས་
པ་དང༌། སྣམ་བུ་ལ་དཀར་པོ་གྲུབ་ཟིན་མི་འཇིག་པར་གནས་པ་
རྣམས་བསལ་བའི་ཆེད་ཡིན་པའི་ཕྱིར། དེས་དེ་སེལ་ནུས་པ་ཡིན་ཏེ།
དེས་གྲུབ་ཟིན་མི་འཇིག་པར་གནས་པའི་རྟེན་ཉིད་མེད་པར་བསྟན་
པའི་ཕྱིར། གསུམ་པ་ལ། ཕྱིས་འབྱུང་གི་འཇིག་རྒྱུ་ལ་བརྟགས་
ནས་གྲུབ་ཟིན་གནས་པའི་རྒྱུ་མི་འཐད་པ་དང༌། གྲུབ་ཟིན་གནས་
པའི་རྟེན་ཡོད་ན་མི་འཇིག་པར་ཐལ་བ་གཉིས། དང་པོ་ནི། ཡིད་
བློ་དེ་ཕྱིས་རྒྱུ་དོན་གཞན་ལ་ལྟོས་ནས་འཇིག་གམ། དེ་ལ་ལྟོས་མེད་
དུ་རང་གི་ངང་གིས་འཇིག ཁོ་ན་རེ། གལ་ཏེ་ཕྱིས་རྒྱུ་དོན་གཞན་
ལ་ལྟོས་ནས་ཡིད་བློའི་དངོས་པོ་འཇིག་གོ་ཞེ་ན། ཆོས་ཅན། ཡིད་
བློ་དེའི་གྲུབ་ཟིན་མི་འཇིག་པར་གནས་པའི་རྒྱུ་ལུས་ཀྱིས་ཅི་ཞིག་བྱ་སྟེ་
དོན་མེད་པར་ཐལ། ཕྱོགས་སྔ་མའི་དེའི་ཕྱིར། འདི། གནས་
- 251 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའི་ རྒྱུས་ ཀྱང་ ཅི་ ཞིག་ བྱ། ། ཞེས་ པའི་ དོན་བསྡུ་བའོ། ། ཁོ་ན་རེ།
བརྟག་པ་གཉིས་པ་ལྟར། ཡིད་བློ་དེ་ཕྱིས་རྒྱུ་དོན་གཞན་ལ་ལྟོས་པ་
མེད་པར་རང་གི་ངང་གིས་འཇིག་གོ་ཞེ་ན་ཡང་། ཆོས་ཅན། ཡིད་
བློ་གྲུབ་ཟིན་མི་འཇིག་པར་གནས་པའི་རྒྱུ་ལུས་རྣམས་ལ་ཡིད་བློ་གྲུབ་
ཟིན་མི་འཇིག་པར་གནས་པའི་ནུས་པ་མེད་པ་ཡིན་པར་ཐལ། དམ་
བཅའ་དེའི་ཕྱིར། གཉིས་པ་ནི། དངོས་པོ་ཐམས་ཅད་ནི་སྐབས་
འགའ་ཞིག་གི་ཚེ་ནའང་འཇིག་པར་མི་འགྱུར་བར་ཐལ། དངོས་པོ་
ཐམས་ཅད་སྐྱེ་བ་ཅན་ཡིན་པའི་ཕྱིར། ཁྱབ་པ་ཁས་བླངས་ཏེ། སྐྱེ་
བ་ཅན་ཀུན་གྲུབ་ཟིན་མི་འཇིག་པར་གནས་པའི་རྟེན་དང་བཅས་པ་
ཡིན། དེའི་རྟེན་དང་བཅས་པ་ཐམས་ཅད་མི་འཇིག་པར་གནས་པ་
དང་ལྡན་པ་དེའི་ཕྱིར། གཞན་ཡང༌། ཡིད་བློ་དེ་རང་གི་ངང་གིས་
འཇིག་པའི་བདག་ཉིད་ཡིན་ནམ་མིན། ཁོ་ན་རེ། གལ་ཏེ་དེ་རང་
གི་ངང་གིས་འཇུག་པའི་ངང་ཚུལ་ཅན་གྱི་བདག་ཉིད་ཡིན་ནོ་ཞེ་ན།
ཆོས་ ཅན། ཡིད་བློ་དེ་རང་གྲུབ་ཟིན་མི་འཇིག་པར་གནས་བྱེད་
གཞན་ལུས་ཀྱི་ཅི་ཞིག་བྱ་སྟེ་དོན་མེད་པར་ཐལ། ཕྱོགས་སྔ་མ་དེའི་
ཕྱིར། ཁོ་ན་རེ། གལ་ཏེ་དེ་རང་གི་ངང་གིས་འཇིག་པའི་ངང་ཚུལ་
ཅན་གྱི་བདག་ཉིད་མིན་ནོ་ཞེ་ན། འོ་ན་ཡིད་བློ་དེ་མི་འཇིག་པར་
གནས་བྱེད་གཞན་ལུས་ཀྱིས་གང་ཅི་ཞིག་བྱ་སྟེ་མེད་་པར་ཐལ། དམ་
བཅའ་དེའི་ཕྱིར། གཉིས་པ་ལ། དགག་པ་དངོས་དང་། ལུས་
སེམས་ རྫས་གཅིག་ཡིན་པ་དགག་པ་དང་། འཁོར་བའི་རྒྱུ་ངོས་་
གཟུང་བའོ། །
དང་པོ་ལ། ལུས་ཤེས་རབ་སོགས་ཀྱི་བདག་རྐྱེན་ཡིན་པ་་་
དགག་པ་དང༌། ཆགས་སོགས་ཀྱི་བདག་རྐྱེན་ཡིན་པར་དགག་་་་
པའོ། །དང་པོ་ལ། རྟགས་དགོད་པ་དང༌། ཁྱབ་པ་སྒྲུབ་པའོ། །
- 252 --



རྣམ་འགྲེལ་ལེའུ་གཉིས་པའི་ཊཱིཀྐ
དང་པོ་ནི། ཁོ་ན་རེ། བུམ་ནང་ནི་ཆུ་བུམ་པ་ལ་བརྟེན་པ་ལྟར།
ཡིད་བློ་ལུས་ལ་བརྟེན་པ་མིན་ཡང་། ལུས་ཡིད་བློ་རྟེན་ཁྱད་པར་
ཅན་ཡིན་ཏེ། མར་མེ་དེ་དེའི་འོད་ཀྱི་ཉེར་ལེན་ཡིན་པ་བཞིན་དུ།
ལུས་ཡིད་བློའི་ཉེར་ལེན་ཡིན་པའི་ཕྱིར་ཞེ་ན། བརྩེ་བ་དང་ཤེས་
རབ་ལ་སོགས་པ་ཆོས་ཅན། ལུས་དེ་ཁྱོད་ཀྱི་ཉེར་ལེན་མ་ཡིན་ཏེ།
ཁྱོད་ལུས་ཀྱི་ཕུལ་བྱུང་དུ་བྱུང་བ་དང་འགྲིབ་ པའི་རྗེས་སུ་འཕེལ་་་
འགྲིབ་བྱེད་པ་མེད་པར། རང་གི་ཉེར་ལེན་བློ་སྔ་མ་ཡི་འདུ་བྱེད་
པའི་ཁྱད་པར་གྱིས་ཁྱོད་ཕུལ་དུ་བྱུང་བ་དང་འགྲིབ་པ་དག་ཏུ་འགྱུར་
བ་ཡིན་པའི་ཕྱིར། གཉིས་པ་ནི། དེ་ལ་ཁྱབ་པ་ཡོད་དེ། རང་གི་
ཉེར་ལེན་བློ་སྔ་མའི་རྗེས་སུ་འཕེལ་འགྲིབ་བྱེད་པ་འདི་ནི་མར་མེའི་
འོད་ལ་སོགས་པ་ཉེར་ལེན་བེམ་པོ་ལ་བརྟེན་པ་རྣམས་ལ་ཡོད་པ་མ་
ཡིན་པའི་ཕྱིར། ཁོ་ན་རེ། ལུས་ཤེས་རབ་ཀྱི་ཉེར་ལེན་ཡིན་ཏེ།
ལུས་བཅུད་ལེན་གྱིས་རྒྱས་པ་ལས། བརྩེ་བ་དང་ཤེས་རབ་སོགས་
འཕེལ་བར་མཐོང་བའི་ཕྱིར་ཞེ་ན། མ་ཁྱབ་ཅེས་སྟོན་པ་ནི། ཆོས་
ཅན། ལུས་བཅུད་ལེན་གྱིས་རྒྱས་པ་དེ་ལས་ཀྱང་བརྩེ་བ་དང་ཤེས་
རབ་འདི་ཁྱད་པར་དུ་འགྱུར་བ་ཡོད་མོད། དེ་ཙམ་གྱིས་ལུས་ཤེས་
རབ་ཀྱི་ཉེར་ལེན་དུ་འགྱུར་བ་མ་ཡིན་ཏེ། ལུས་ཀྱིས་རང་འབྲས་
དབང་ཤེས་སྐྱེད། དེས་རང་འབྲས་བརྩེ་བ་དང་ཤེས་རབ་སོགས་
སྐྱེད་པ་ཡིན་གྱི། ལུས་ཀྱིས་རང་འབྲས་ལུས་སེམས་ལ་ཕན་འདོགས་
པ་མེད་པར་བཅུད་ལེན་གྱིས་རྒྱས་པའི་ལུས་ལས་བརྩེ་བ་དང་ཤེས་
རབ་སོགས་ཁྱད་པར་དུ་འགྱུར་བ་ཡོད་པ་མིན་པའི་ཕྱིར། གཉིས་
པ་ནི། ཆགས་སོགས་ལུས་ལས་དངོས་སུ་མི་སྐྱེ་བ་དཔེ་དང་བཅས་
པ་དང་། དོན་བསྡུ་བའོ། ། དང་པོ་ནི། ཁོ་ན་རེ། ལུས་ཆགས་
སོགས་ཀྱི་ཉེར་ལེན་ཡིན་ཏེ། ལུས་རྒྱས་པ་ལས་འདོད་ཆགས་སྐྱེ།
– 253 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལུས་རྒུད་པ་ལས་ཞེ་སྡང་སྐྱེ་བ་ཡོད་པའི་ཕྱིར་ཞེ་ན། སོ་སོར་རྟོག་
པའི་ཤེས་རབ་དང་བྲལ་བའི་དུས་འགའ་ཞིག་གི་ཚེ་ལུས་ རྒྱས་ རྒུད་
སོགས་ ཀྱིས་ འཕེལ་ པར་ བྱས་ པའི་ འདོད་ ཆགས་ སོགས་ ཆོས་ ཅན།
ཁྱོད་ལུས་ཀྱིས་ཉེར་ལེན་བྱས་པ་ལས་བྱུང་བ་མ་ཡིན་ཏེ། ཁྱོད་རང་
གི་ཉེར་ལེན་ཚོར་བ་དང་བདེ་སྡུག་ལས་དངོས་སུ་སྐྱེས་པ་ཡིན་པའི་
ཕྱིར། ཁོ་ན་རེ། མ་ཁྱབ་སྟེ། ཚོར་བ་བདེ་སྡུག་དེ་ཡང་ལུས་ཀྱིས་
ཉེར་ལེན་བྱས་པ་ལས་བྱུང་བའི་ཕྱིར་ཞེ་ན། མ་གྲུབ་ཅེས་སྟོན་པ་ནི།
ཚོར་བ་བདེ་སྡུག་དེ་ཡང་ཆོས་ཅན། ཁྱོད་ལུས་ཀྱི་ཉེར་ལེན་བྱས་པ་
ལས་སྐྱེས་པ་མ་ཡིན་པར་ཐལ། ཁྱོད་རང་རྒྱུ་ཁམས་སྙོམས་པ་དང་
མི་སྙོམས་པ་ལ་སོགས་པ་ནང་གི་དོན་ནི་གཟུང་ཡུལ་དུ་བྱས་པ་ལས་
སྐྱེས་པ་ཡིན་པའི་ཕྱིར། ཚོར་བ་བདེ་སྡུག་ལུས་ཀྱིས་ཉེར་ལེན་བྱས་
པ་ ལས་ སྐྱེས་ པ་འགོག་ པའི་ རིགས་ པ་ བསྟན་ པ་ འདི་ ནི་ཆོས་ཅན།
དགོས་པ་གཞན་ཡང་ཡོད་དེ། འདུས་པའི་ནད་དང་ལ་སོགས་པ་
སྦྱར་དུག་དང་ཆང་ལ་སོགས་པ་ལས་བྱུང་བའི་དྲན་པ་ཉམས་པ་་་་
སོགས་ལུས་ཀྱིས་ཉེར་ལེན་བྱས་པ་ལས་བྱུང་བ་མ་ཡིན་ནོ། ། ཞེས་་
བཤད་པ་ཡིན་པའི་ཕྱིར། དེའི་རྒྱུ་མཚན་ཅི་ཡིན་ཞེ་ན། འདུས་
པའི་ནང་སོགས་ལས་བྱུང་པའི་སེམས་བྱུང་དྲན་པ་ཉམས་པ་དེ་ཆོས་
ཅན། ཁྱོད་ལུས་ཀྱིས་ཉེར་ལེན་བྱས་པ་ལས་སྐྱེ་པ་མ་ཡིན་ཏེ། ལུས་
ལ་ཡོད་པའི་ནང་གི་རེག་བྱའི་དོན་གྱི་ཁྱད་པར་གཟུང་ཡུལ་དུ་ཡོད་
པའི་ཁྱད་པར་ལས་སྐྱེས་པའི་བློ་ནི་ཁྱོད་འགྱུར་བར་བྱེད་པ་ཡིན་པའི་
ཕྱིར། དཔེར་ན་རྒྱུད་ཀྱི་་ཁྱད་པར་སྡར་མ་འགའ་ཞིག་ལ། སྟག་
ཉིད་ཀྱི་སྒྲ་ཐོས་པ་དང་ནི། གཞན་བསད་པའི་ཁྲག་མཐོང་བ་ལས་
བྱུང་བའི་སེམས་བྱུང་རྨོངས་པ་དང་ལ་སོགས་པ་བརྒྱལ་བ་ལ་སོགས་
པའི་སེམས་བྱུང་རྣམས་ཆོས་ཅན། ཁྱོད་ལུས་ཀྱི་ཉེར་ལེན་བྱས་པ་
- 254 –



རྣམ་འགྲེལ་ལེའུ་གཉིས་པའི་ཊཱིཀྐ
ལས་སྐྱེས་པ་མ་ཡིན་ཏེ། ཁྱོད་རང་རྒྱུ་སེམས་ཉིད་ཀྱིས་ཉེར་ལེན་
བྱས་པ་ལས་འབྱུང་བར་འགྱུར་བའི་ཕྱིར། ཞེས་པ་བཞིན་ནོ། །
གཉིས་པ་ནི། ཁོ་ན་རེ། ལུས་སེམས་ཀྱི་ཉེར་ལེན་གྱི་རྟེན་མ་ཡིན་
ན། དེའི་རྟེན་མེད་དགོས་སོ་ཞེ་ན། དེ་མི་དགོས་ཏེ། སེམས་
སྐད་ཅིག་ཕྱི་མ་རང་གི་ཉེར་ལེན་སེམས་སྔ་མ་ལ་བརྟེན་པ་ཡིན་པའི་
ཕྱིར་ཏེ། ཁྱོད་རང་གི་ཉེར་ལེན་སེམས་ནི་སྔ་མ་དེ་ཕན་བྱེད་དུ་མེད་
ན་ཁྱོད་མི་འབྱུང་བ་དེའི་ཕྱིར་ཏེ། ཁྱོད་ངེས་པ་ཁོ་ན་རང་གི་ཉེར་
ལེན་ སེམས་སྔ་མ་གང་ཉིད་ཀྱི་གོམས་པའི་འདུ་བྱེད་ཀྱི་ནི་རྗེས་ སུ་་་
འཇུག་པའི་ཕྱིར་ཏེ། ཁྱོད་རང་གི་ཉེར་ལེན་སེམས་བྱུང་གི་རྗེས་སུ་
འཇུག་པའམ་ཁྱོད་རང་གི་ཉེར་ལེན་ལུས་ཀྱི་རྗེས་སུ་འཇུག་པ་གང་
རུང་གང་ཞིག ཕྱི་མ་ བཀག་ཟིན་པ་དེའི་ཕྱིར། གཉིས་པ་ནི།
ལུས་ཡིད་བློའི་ཉེར་ལེན་ཡིན་པ། ལུས་ནི་གནས་པ་ཉིད་ན་་་་་་་
སེམས། །ཞེས་སོགས་ཀྱིས་བཀག བུམ་ནང་གི་ཆུ་བུམ་པ་ལ་བརྟེན་
པ་ལྟར། ཡིད་བློ་ལུས་ལ་བརྟེན་པ། ཡོད་མེད་དག་ལ་རྟེན་མེད་
ཕྱིར། །ཞེས་སོགས་ཀྱིས་བཀག སྒྲོན་མེའི་འོད་སྒྲོན་མེ་ལ་བརྟེན་པ་
ལྟར། ཡིད་བློ་ལ་ལུས་བརྟེན་པ། ལུས་ཀྱི་ཕུལ་བྱུང་འགྲིབ་མེད་
པར། ། ཞེས་སོགས་ཀྱིས་བཀག་ནས། ཡིད་བློ་ལུས་ཀྱི་བདག་ཉིད་
ཡིན་པའི་སྒོ་ནས་ཡིད་བློ་ཡིད་ལ་བརྟེན་པ་འགོག་པ་ལ། ཇི་ལྟར་
ཞེས་གསུངས། དེས་ན་ཆོས་ཅན། ཇི་ལྟར་རང་གི་ཉེར་ལེན་་་
སེམས་སྔ་མ་ལ་བརྟེན་པར་བྱས་ན་སེམས་ཕྱི་མ་ཕྱི་མའི་གནས་སྐབས་
སུ་གོམས་པར་བྱས་པས་ཐོས་པའི་ཡོན་ཏན་དང་སོགས་པ་བསྒོམ་པའི་
ཡོན་ཏན་དང་བཟོ་ལ་སོགས་པ་འདུ་བྱེད་ཀྱི་ཡོན་ཏན་དུས་འགའ་
ཞིག་གི་ཚེ་སེམས་ལ་ནི་གསལ་བ་དེ་ལྟར་ལུས་ལའང་ཡོན་ཏན་དེ་་
གསལ་བར་འགྱུར་བར་ཐལ། ལུས་སེམས་ཐ་དད་མེད་པར་བདག་
- 255 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཉིད་གཅིག་ཡིན་པའི་ཕྱིར། གསུམཔ་ལ། མངལ་དུ་སྐྱེ་བ་ལེན་
པའི་རྒྱུ་ངོས་གཟུང་བ་དང་། དེ་ལ་རྩོད་པ་སྤང་བའོ། །
དང་པོ་ནི། འདི་ཡན་གྱིས་ལུས་སེམས་ཀྱི་ཉེར་ལེན་ཡིན་པ་
བཀག་ནས། སེམས་སྔ་མ་སེམས་ཕྱི་མའི་ཉེར་ལེན་དུ་བསྒྲུབ་པའི་སྒོ་
ནས་སྐྱེ་བ་སྔ་ཕྱི་ཡོད་པར་བསྒྲུབ་པ་ལ། ཁོ་ན་རེ། དེ་ལྟར་ཡིན་ན།
ཐ་མལ་པ་དམན་པའི་གནས་སུ་སྐྱེ་བ་ལེན་པའི་རྒྱུ་དེ་གང་ཡིན་ཞེ་ན།
སྐྱེ་བོ་ཐ་མལ་པ་ཆོས་ཅན། དམན་པའི་གནས་སུ་ནི་སྐྱེ་བ་ཡོངས་སུ་
ལེན་པའི་རྒྱུ་མཚན་ཡོད་དེ། དབང་ཕྱུག་སོགས་སེམས་ཅན་གཞན་
གྱིས་དབང་མེད་དུ་བཀྲི་བ་མིན་པར་བདེ་བ་ ཐོབ་ པར་འདོད་པའི་
འདོད་སྲེད་དང༌། སྡུག་བསྔལ་འདོར་བར་འདོད་པའི་འཇིག་སྲེད་
ཀྱི་དབང་གིས་ན་དེ་ལེན་པའི་ཕྱིར། དེ་དེ་ཉིད་དང་ལྡན་པའི་རྒྱུ་
མཚན་ཅི་ཞིག་ཞེ་ན། དེ་ཆོས་ཅན། ཁྱོད་དེ་གཉིས་དང་ལྡན་པའི་
རྒྱུ་མཚན་ཡོད་དེ། ཁྱོད་བདག་ལ་ཆགས་པ་དང་ལྡན་པའི་གང་ཟག་
ཡིན་པའི་ཕྱིར། ཁོ་ན་རེ། ཐ་མལ་པ་རྣམས་སྡུག་བསྔལ་གྱི་གནས་
མི་ལེན་པར་ཐལ། དེ་བདེ་པ་ཐོབ་པར་འདོད་པའི་ཕྱིར་ཞེ་ན། མ་
ཁྱབ་ཅེས་སྟོན་པ་ནི། ཐ་མལ་པ་རྣམས་ཆོས་ཅན། བདེ་བ་ཐོབ་
པར་འདོད་ཀྱང་སྡུག་བསྔལ་གྱི་གནས་ལེན་ཏེ། སྡུག་བསྔལ་ལ་བདེ་
བར་འཛིན་པའི་ཕྱིན་ཅི་ལོག་གི་བློ་དང་། དེ་དང་མཚུངས་ལྡན་གྱི་
སྲེད་པ་དང་ལྡན་པའི་གང་ཟག་ཡིན་པའི་ཕྱིར། ཁྱབ་སྟེ། སྡུག་
བསྔལ་བ་བདེ་བར་འཛིན་པའི་ཕྱིན་ཅི་ལོག་གི་བློ་དང་། དེ་དང་
མཚུངས་ལྡན་གྱི་སྲེད་པ་གཉིས་ཐ་མལ་པ་རྣམས་འཁོར་བར་ཀུན་ནས་
འཆིང་བར་བྱེད་པའི་རྒྱུ་ནི་ཡིན་པའི་ཕྱིར་ཏེ། འཁོར་བར་སྐྱེ་བའི་
རྒྱུ་ལོག་སྲེད་གཉིས་པོ་དེ་གང་ལ་མེད་པའི་དགྲ་བཅོམ་པ་དེ་ནི་འཁོར་
བར་སྐྱེ་བར་མི་འགྱུར་བའི་ཕྱིར་རོ། །གཉིས་པ་ནི། གོང་དུ་སྐྱེ་བ་སྔ་
- 256 -



རྣམ་འགྲེལ་ལེའུ་གཉིས་པའི་ཊཱིཀྐ
ཕྱི་ཡོད་པར་ཁས་བླངས་པ་ལ། རྒྱང་པན་པ་ན་རེ། གལ་ཏེ་དེ་
མེད་པར་ཐལ། སྐྱེ་བ་སྔ་མ་ནས་འདིར་འོང་བ་དང་། འདི་ནས་
ཕྱི་མར་འགྲོ་བའི་འགྲོ་འོང་མེད་པའི་ཕྱིར་ཏེ། དེ་འདྲའི་འགྲོ་འོང་
རྐྱང་པན་གྱི་དབང་པོའི་མངོན་སུམ་གྱིས་མ་མཐོང་བའི་ཕྱིར་ཞེ་ན།
དེ་རྒྱང་པན་གྱི་དབང་པོའི་མངོན་སུམ་གྱིས་མ་མཐོང་བའི་རྒྱུ་མཚན་
གྱིས་དེ་མེད་པར་སྒྲུབ་མི་ནུས་པར་ཐལ། དེ་ཡོད་མེད་ལྟ་བ་ལ་རྒྱང་
ཕན་གྱི་དབང་བོ་མི་གསལ་བའི་རྒྱུ་མཚན་གྱིས་མ་མཐོང་བ་ཡིན་པའི་
ཕྱིར། དཔེར་ན། དུ་བ་ཆུང་ངུ་ཡོད་ཀྱང་མིག་གསལ་བ་ཡིས་དུ་བ་
ཆུང་ངུ་་མི་མཐོང་བ་བཞིན་ནོ། ། ཁོ་ན་རེ། སྐྱེ་བ་སྔ་ཕྱི་ཡོད་ན་དེའི་
བར་དུ་བར་དུ་ཡོད་དགོས། དེ་ཡོད་ན་དེའི་ལུས་ཡོད་དགོས་པས།
དེའི་ལུས་དེ་ཆོས་ཅན། རང་ལས་གཞན་པའི་ལུས་ཅན་རྣམས་ལ་
ཐོགས་པ་དང་བཅས་པ་ཡིན་པར་ཐལ། ལུས་ཅན་ཡིན་པའི་ཕྱིར།
འདོད་ན་དེ་མིག་ཤེས་ལ་བསྟན་དུ་ཡོད་དགོས་པ་ལ་བསྟན་དུ་མེད་
པའི་ཕྱིར། དེ་མེད་དོ་ཞེ་ན། བར་དོའི་ལུས་འགའ་ཞིག་ཆོས་ཅན།
ཁྱོད་ལུས་ཅན་ཡིན་ཡང་རི་དང་ཁྱིམ་སོགས་སྐབས་ལ་ལར་ཐོགས་མེད་
དུ་འཇུག་པའི་རྒྱུ་མཚན་ཡོད་དེ། ཁྱོད་ཕྲ་ཞིང་དྭངས་པའི་རྒྱུ་མཚན་
གྱིས་རི་དང་ཁང་ཁྱིམ་སོགས་སྐབས་ལ་ལ་ ཐོགས་མེད་དུ་འཇུག་ པ་
ཡིན་པའི་ཕྱིར། དཔེར་ན་རྫ་སོ་ མ་བཏང་བ་དང་ཆུ་གཉིས་ལུས་
ཅན་ཡིན་ཡང་། རྫ་སོ་མ་བཏང་བ་ལ་ཆུ་ཐོགས་མེད་དུ་འཇུག་པ་
དང༌། གསེར་དང་དངུལ་ཆུ་གཉིས་ལུས་ཅན་ཡིན་ཡང་། གསེར་
ལ་དངུལ་ཆུ་ཐོགས་མེད་དུ་འཇུག་པ་བཞིན་ནོ། །ལ་ལར་ཞེས་པས་རྒྱ་
གར་རྡོ་རྗེ་གདན་དང་། རབ་གནས་ཆགས་པའི་རྟེན་གསུམ་དང་།
མའི་མངལ་རྣམས་ཐོགས་པར་བསྟན་ཏོ། ། ཆོས་ཅན། སྐྱེ་བ་སྔ་ཕྱི་
རྒྱང་པན་གྱི་དབང་པོའི་མངོན་སུམ་གྱིས་མ་མཐོང་བས། དེ་མེད་
- 257 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པར་སྒྲུབ་ནུས་པ་མིན་པར་ཐལ། དེ་ཡོད་ཀྱང་དེ་ལ་དེ་མཐོང་བའི་
ནུས་པ་མེད་པའི་ཕྱིར། གཉིས་པ་ལ། ལུས་རགས་པ་ཆ་མེད་ཡིད་
བློའི་རྟེན་ཁྱད་པར་ཅན་ཡིན་པ་དགག་པ་དང༌། རྡུལ་ཕྲན་དེ་ཡིན་
པ་དགག་པའོ། །དང་པོ་ལ། ཡན་ལག་ཅན་ཆ་མེད་ཡིན་པ་དགག་
པ་དང་། བཀག་པ་ལ་གནོད་པ་སྤང་བའོ། །
དང་ པོ་ ལ། རྟགས་ སྒྲུབ་ དང༌། དེ་ དགོད་ པ་ གཉིས།
དང་པོ་ལ། བྱ་བ་ལ་བརྟེན་པའི་འགལ་འདུ་དང་། མཐོང་བ་ལ་
བརྟེན་པའི་འགལ་འདུ་དང་། ཡོན་ཏན་ལ་བརྟེན་པའི་འགལ་འདུ་
དང་གསུམ་ཡོད་པའི་དང་པོ་ནི། ལུས་ཡིད་བློའི་ཉེར་ལེན་ཡིན་ན།
ལུས་རགས་པ་ཡན་ལག་ཅན་ཆ་མེད་ཅིག་དེའི་ཉེར་ལེན་ཡིན་ནམ།
ལུས་ཀྱི་རྡུལ་ཕྲན་ཡིད་བློའི་ཉེར་ལེན་ཡིན། རྒྱང་ པན་ པ་ན་རེ།
དང་བོ་ཡིན་ནོ་ཞེ་ན། དེ་མ་ཡིན་པར་ཐལ། ལུས་རགས་པ་ཡན་
ལག་ཅན་ཆ་མེད་གཅིག་མ་གྲུབ་པའི་ཕྱིར། མ་གྲུབ་བོ་ཞེ་ན། འོ་
ན་སྐྱེས་པའི་ལུས་ཀྱི་ཡན་ལག་ཅན་ལག་པ་སོགས་གཡོ་ན་སྐྱེས་བུའི་
ལུས་ཀྱི་ཡན་ལག་ཅན་རྐང་པ་ལ་སོགས་པ་ཐམས་ཅད་དག་གཡོ་བར་
འགྱུར་བར་ཐལ། ཕྱོགས་སྔ་དེའི་ཕྱིར། རྟགས་ཁས་སོ། །ཁྱབ་སྟེ།
གཡོ་མི་གཡོ་འགལ་བ་ཅན་གྱི་ལས་ནི་ཆ་མེད་གཅིག་ལ་གཞི་མཐུན་དུ་
འདུ་མི་རུང་པའི་ཕྱིར། ཁོ་ན་རེ། སྔ་མ་ལ་མ་ཁྱབ་སྟེ། སྐྱེས་
བུའི་ལུས་ཀྱི་ཡན་ལག་ཅན་ལག་པ་གཡོ་བའི་ཚེ། སྐྱེས་བུའི་ལུས་ཀྱི་
ཡན་ལག་ཅན་རྐང་པ་སོགས་མི་གཡོ་བའི་ཕྱིར་ཟེར་ན། སྐྱེས་བུའི་
ལུས་ཀྱི་ཡན་ལག་ཅན་དེ་ཆ་ཐ་དད་པར་གྲུབ་པར་འགྱུར་བར་ཐལ།
སྐྱེས་བུའི་ཡན་ལག་ཅན་ལག་པ་གཡོ་བའི་ཚེ་ན། དེའི་ཡན་ལག་
ཅན་རྐང་པ་གཡོ་བ་ལས་གཞན་དུ་མི་གཡོ་པའི་ཕྱིར། ། གཉིས་པ་ནི།
ཆོས་ཅན། སྐྱེས་བུའི་གདོང་གཅིག་པུ་གོས་ཀྱིས་བསྒྲིབས་པ་ན་སྐྱེས་
-- 258 ཁམཁ་



རྣམ་འགྲེལ་ལེའུ་གཉིས་པའི་ཊཱིཀྐ
བུའི་ ཡན་ ལག་ ཐམས་ ཅད་ གོས་ ཀྱིས་ སྒྲིབ་ པར་ འགྱུར་ པར་ ཐལ།
སྐྱེས་བུའི་ལུས་དེ་རགས་པ་ཡན་ལག་ཅན་ཆ་མེད་གཅིག་ཡིན་པའི་
ཕྱིར། འམ་ཞེས་པའི་སྒྲའི། སྐྱེས་བུའི་གདོང་གཅིག་པུ་གོས་ཀྱིས་
བསྒྲིབས། དེའི་ཡན་ལག་ལྷག་མ་རྣམས་གོས་ཀྱིས་མ་བསྒྲིབས་པ་
དེའི་ཚེ། གདོང་ཡང་གོས་ཀྱིས་མ་བསྒྲིབས་པར་མཐོང་བར་འགྱུར་
བར་ཐལ། སྐྱེས་བུའི་ལུས་དེ་རགས་པ་ཡན་ལག་ཅན་ཆ་མེད་གཅིག་
ཡིན་པའི་ཕྱིར། གསུམ་པ་ནི། སྐྱེས་བུའི་གདོང་གཅིག་པུ་ཚོན་
གྱིས་ཁ་བསྒྱུར་བ་ན། དེའི་ཡན་ལག་ཐམས་ཅད་ཚོན་གྱིས་མ་བསྒྱུར་
བར་ཐལ། སྐྱེས་བུའི་ལུས་དེ་རགས་པ་ཡན་ལག་ཅན་ཆ་མེད་གཅིག་
ཡིན་པའི་ཕྱིར། འམ་ཞེས་པའི་སྒྲས་སྐྱེས་བུའི་གདོང་གཅིག་པུ་ཚོན་
གྱིས་ཁ་བསྒྱུར། ཡན་ལག་ལྷག་མ་རྣམས་ཚོན་གྱིས་ཁ་མ་བསྒྱུར་བ་
དེའི་ཚེ་ན། གདོང་ཡང་ཚོན་གྱིས་ ཁ་ མ་བསྒྱུར་བར་རྟོགས་པར་
འགྱུར་བར་ཐལ། སྐྱེས་བུའི་ལུས་དེ་རགས་པ་ཡན་ལག་ཅན་ཆ་མེད་
གཅིག་ཡིན་པའི་ཕྱིར་རོ། །གཉིས་པ་ནི། སྐྱེས་བུའི་ལུས་ཀྱི་ཚོགས་
པ་ཆོས་ ཅན། ཁྱོད་ རགས་ པ་ ཆ་ མེད་ གཅིག་ ཏུ་ ཡོད་ པ་ མིན་ ཏེ།
ཁྱོད་དེར་ཡོད་པ་ལ་བྱ་བ་ལ་བརྟེན་པའི་འགལ་འདུ་སོགས་དུ་མའི་སྒོ་
ནས་གནོད་པ་དེའི་ཕྱིར། གཉིས་པ་ལ། ཕྱི་དོན་དབང་ཤེས་ཀྱིས་
མི་རྟོགས་པར་ཐལ་པ་སྤང་བ་དང་། དེས་རིགས་ཅན་གཞན་ཡང་
ཁེགས་པར་བསྟན་པ་དང༌། ཡན་ལག་ཅན་དང་དེ་ལ་བརྟེན་པའི་
ཡོན་ཏན་བྱེ་བྲག་ཏུ་དགག་པའོ། །དང་པོ་ལ། རྩོད་པ་དང་། དེ་
དགག་ པ་ གཉིས། དང་ པོ་ནི། ཁོ་ན་བུམ་ གཟུགས་ ཆོས་ ཅན།
རྡུལ་དུ་མ་ཉིད་ཡིན་པར་ཐལ། ཕྱི་རོལ་གྱི་དོན་གང་ཞིག རགས་
པ་ ཡན་ ལག་ ཅན་ ཆ་ མེད་ གཅིག་ མ་ ཡིན་ པའི་ ཕྱིར། ཕྱི་ མ་ ཁས།
འདོད་པ་དེ་ལྟ་ནའང༌། དེ་ཆོས་ཅན། ཁྱོད་དབང་ཤེས་ཀྱིས་
- 259 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
------
-
རྟོགས་པ་མིན་པར་ཐལ། ཁྱོད་རྡུལ་ཕྲ་རབ་དང་ཁྱད་པར་མེད་པའི་
ཕྱིར་དང་རྡུལ་ཕྲ་རབ་ཉིད་ཡིན་པའི་ཕྱིར། དཔེར་ན། སྔ་མ་རྡུལ་
ཁྱད་པར་ཅན་དུ་མ་གྱུར་པའི་དུས་ཀྱི་རྡུལ་ཕྲ་ རབ་བཞིན་ནོ་ཞེ་ན།
གཉིས་པ་ནི། སྔ་མ་མ་གྲུབ་ཅེས་སྟོན་པ་ལ། ཁྱད་པར་མེད་ཕྱིར།
ཞེས་གསུངས། གཉིས་པ་མ་གྲུབ་ཅེས་སྟོན་པ་ལ། དབང་ཡུལ་
ཞེས་པ་གསུངས་སོ། ། བུམ་གཟུགས་ཆོས་ཅན། ཁྱོད་རྡུལ་ཕྲ་རབ་
དང་ཁྱད་པར་མེད་པ་མ་གྲུབ་སྟེ། རྡུལ་ཁྱད་པར་ཅན་རྣམས་ནི་
ཚོགས་པའི་གོང་བུ་ཡིན་པའི་ཕྱིར། ཡང་དེ་ཆོས་ཅན། ཁྱོད་རྡུལ་
ཕྲན་ཏེ་རྡུལ་ཕྲ་རབ་མིན་པར་ཐལ། ཁྱོད་ཚུར་མཐོང་གི་དབང་པོའི་
མངོན་ སུམ་ གྱིས་ ངེས་ ཤེས་ འདྲེན་ནུས་ ཀྱི་ ཡུལ་ ཡིན་ པ་ དེའི་ ཕྱིར།
གཉིས་པ་ནི། དབང་ཤེས་སྐྱེད་ནུས་ཀྱི་རྡུལ་ཁྱད་པར་ཅན་སྒྲུབ་པའི་
རིགས་པ་འདིས་ནི་ཆོས་ཅན། དགོས་པ་ཡོད་དེ། ཡན་ལག་ཆ་
མེད་གཅིག་མེད་པའི་དོན་དུ་མ་འདུས་པ་ཡིན་ན་སྒྲིབ་ཐོགས་བྱེད་པ་
ལ་སོགས་པའི་ནུས་པ་མེད་པ་དག་ཀྱང་བསལ་བའི་ཆེད་ཡིན་པའི་
ཕྱིར། དེ་སེལ་ནུས་ཏེ་ཡན་ལག་ཆ་མེད་ཀྱང་རྡུལ་དུ་མ་བསགས་
པའི་གོང་བུས་བྱ་བ་དེ་དག་བྱེད་པར་བསྟན་པའི་ཕྱིར། གསུམ་པ་
ལ། དབང་ཤེས་ཀྱིས་མཐོང་བ་ལ་ཡན་ལག་ཅན་དོན་གཞན་དགོས་
ན་ཧ་ཅང་ཐལ་བ་དང༌། དེ་ལ་བརྟེན་པའི་ གྲངས་ སོགས་དོན་་་་
གཞན་དགག་པའོ། ། དང་པོ་ནི། ཁོ་ན་རེ། ཕྱི་རོལ་གྱི་དོན་་་་
རྣམས་རང་འཛིན་དབང་ཤེས་ཀྱིས་མི་རྟོགས་པར་ཐལ། ཕྱི་རོལ་གྱི་
དོན་རྣམས་ལ་ཡན་ལག་ཅན་ཆ་མེད་ཀྱི་རྫས་མེད་པའི་ཕྱིར། དེས་
ན་དབང་ཤེས་ཀྱིས་རྟོགས་པ་ལ་ཡན་ལག་ཅན་ཆ་མེད་ཀྱི་རྫས་རྒྱུར་
དགོས་སོ་ཞེ་ན། དངུལ་ཆུ་གསེར་སོགས་དང་འདྲེས་པའམ། རྡོ་
ཚད་ལ་སོགས་པ་ཆོས་ཅན། དབང་ཤེས་ལ་ཇི་ལྟར་ཡང་སྣང་སྟེ་མི་
- 260 -



རྣམ་འགྲེལ་ལེའུ་གཉིས་པའི་ཊཱིཀྐ
སྣང་ བར་ ཐལ། ཡན་ ལག་ ཆ་ མེད་ ཀྱི་ རྫས་ མ་ ཡིན་ པའི་ ཕྱིར།
རྟགས་ཁས་བླངས་ཏེ། རྡུལ་རིགས་མི་མཐུན་ཡན་ལག་གི་རྫས་མི་
རྩོམ་པར་ཁས་བླངས་པའི་ཕྱིར། གཞན་ཡང་། གཟུགས་འཛིན་
དབང་ཤེས་ཀྱི་རྐྱེན་གསུམ་ཚོགས་པ་ཆོས་ཅན། ཁྱོད་རྟོགས་ པ་་་
གཟུགས་འཛིན་དབང་ཤེས་དག་ནི་ཇི་ལྟར་སྐྱེད་བྱེད་ཡིན་ཏེ་མ་ཡིན་
པར་ཐལ། བདག་རྐྱེན་དབང་སོགས་རྐྱེན་གསུམ་མ་ཚོགས་པ་སོ་
སོར་གནས་པ་རྣམས་ལ་གཟུགས་འཛིན་དབང་ཤེས་སྐྱེད་པའི་ནུས་པ་
མེད་པ་གང་ཞིག ཁྱོད་དང་ཡན་ལག་ཅན་ཆ་མེད་ཀྱི་རྫས་མེད་པར་
ཁྱད་པར་མེད་པའི་ཕྱིར། ཁྱབ་པ་ཁས་བླངས་ཏེ། དབང་ཤེས་
ཀྱིས་རྟོགས་པ་ལ་ཡན་ལག་ཅན་ཆ་མེད་ཀྱི་རྫས་རྒྱུར་དགོས་པའི་ཕྱིར།
རྟགས་ཁས་སོ། །ཁོ་ན་རེ། འདོད་དེ། རྐྱེན་གསུམ་ཚོགས་པས་
ལྡན་པ་དངོས་སུ་བསྐྱེད། ལྡན་པ་ལས་གཟུགས་འཛིན་དབང་ཤེས་
སྐྱེ་བའི་ཕྱིར་ཞེ་ན། ཆོས་ཅན། དེ་ཚོགས་པའི་ལྡན་པ་ལས་དེ་
འདྲའི་དབང་ཤེས་སྐྱེ་བ་དེ་མི་འཐད་པར་ཐལ། དེ་ལྟར་ཁས་ལེན་
པའི་སྐབས་འདིར་ཡང་། དབང་ཤེས་ སོགས་ སོ་སོར་ནུས་མེད་་་་
རྣམས། ཞེས་པའི་སྐབས་ནས་བསྟན་པའི་ཐལ་བ་གནོད་བྱེད་དུ་
མཚུངས་པའི་ཕྱིར། ཇི་ལྟར་མཚུངས་ན། དེ་འདྲའི་ལྡན་པ་ཆོས་
ཅན། གཟུགས་འཛིན་དབང་ཤེས་མི་སྐྱེད་པར་ཐལ། དེ་མི་སྐྱེད་
པའི་ལྡན་པ་དང་ཡན་ལག་ཅན་ཆ་མེད་ཀྱི་རྫས་མེད་པར་ཁྱད་པར་
མེད་པའི་ཕྱིར། ཁྱབ་པ་ཁས་བླངས། ཁོ་ན་རེ། གལ་ཏེ་དངུལ་
ཆུ་གསེར་སོགས་ཞེས་པ་འདོད་དེ། གསེར་དང་དངུལ་ཆུ་ནི་ཕན་
ཚུན་ཕྲད་པའི་ལྡན་པ་དབང་ཤེས་ལ་སྣང་བ་ལ་བརྟེན་ནས་གསེར་
དངུལ་མཐོང་ཞེས་གཏད་པ་ཙམ་ཡིན་གྱི། རྟེན་གསེར་དངུལ་་་་
དབང་ ཤེས་ ཀྱིས་ མཐོང་ བ་ མ་ ཡིན་ པའི་ ཕྱིར་ ཞེ་ན། ཆོས་ ཅན།
- 261 -
Žic



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གསེར་དངུལ་ ཕྲད་ པའི་ལྡན་པ་དེ་དབང་ཤེས་ཀྱིས་གང་ལས་ཀྱང་
རྟོགས་པར་འགྱུར་བ་མི་འཐད་པར་ཐལ། རྟེན་གསེར་དངུལ་་་་
དབང་ཤེས་ཀྱིས་མཐོང་བ་མེད་པའི་ཕྱིར། རྟགས་ཁས་སོ། །གཞུང་
འདིས་རྡུལ་དབང་ཤེས་ཀྱི་ཡུལ་མིན་པ་བཀག་སྟེ། དབང་ཤེས་ཆོས་
ཅན། རྡུལ་དུ་མ་ཚོགས་པ་དེའི་མི་རྟོགས་པར་ཐལ། རྟེན་རྡུལ་མ་
རྟོགས་པའི་ཕྱིར། གཞན་ཡང་རྫས་སྣ་ཚོགས་སྦྱར་བའི་བཏུང་བ་
ཆོས་ཅན། ཁྱོད་ལ་རོ་ཞིམ་པོ་དང་གཟུགས་བཟང་པོ་ཡོད་ཅེས་པའི་
སྒྲ་དངོས་སུ་མི་འཇུག་པར་ཐལ། ཁྱོད་ལ་དེ་འཇུག་པའི་ཡན་ལག་
ཅན་གྱི་རོ་ཞིམ་པོ་དང༌། གཟུགས་བཟང་པོ་ལ་སོགས་པའི་ཡོན་
ཏན་དོན་གཞན་ལྡན་པར་འགལ་བ་སྟེ། དེ་འདྲའི་ཡོན་ཏན་དོན་
གཞན་མེད་པའི་ཕྱིར། ཁྱབ་པ་ཁས་བླངས་ཏེ། རྗོད་བྱེད་ཀྱི་སྒྲ་
འཇུག་པ་ལ་དེ་འཇུག་པའི་གཞི་ཡན་ལག་ཅན་གྱི་ཡོན་ཏན་དོན་་་་
གཞན་དགོས་པའི་ཕྱིར། རྩ་བའི་རྟགས་ཁས་བླངས་ཏེ། དེ་་་་
འདྲའི་བཏུང་བ་དེ་ཡང་ཡོན་ཏན་ཡིན། རོ་ཞིམ་པོ་དང་གཟུགས་
བཟང་པོ་ཡང་ཡོན་ཏན་ཡིན་པ་གང་ཞིག ཡོན་ཏན་ལ་ཡོན་ཏན་
གཉིས་པ་མི་བརྟེན་པར་ཁས་བླངས་པའི་ཕྱིར། སོགས་སྒྲས་དྲི་དང་
རེག་བྱའི་ཡོན་ཏན་བཟུང་ངོ༌། ། ཁོ་ན་རེ། གལ་ཏེ་རོ་གཟུགས་ལ་
སོགས་ཞེས་པ་འདོད་དེ། དེ་འདྲའི་བཏུང་བ་དེ་ལ་ཡན་ལག་ཅན་
གྱི་རོ་ཞིམ་པོ་དང་གཟུགས་བཟང་པོའི་དོན་གཞན་མེད་ཀྱང་། དེ་
ལ་ཡན་ལག་གི་རོ་ཞིམ་པོ་དང༌། གཟུགས་བཟང་པོའི་ཡོན་ཏན་
ཡོད་ཅེས་པའི་སྒྲ་ཉེ་བར་བཏགས་པ་ལས་འཇུག་པར་འདོད་པའི་ཕྱིར་
ཞེ་ན། རྗེས་སྣ་ཚོགས་སྦྱར་བའི་བཏུང་བ་ཆོས་ཅན། ཁྱོད་ལ་ཡན་
ལག་ཅན་གྱི་རོ་གཟུགས་ཀྱི་ཡོན་ཏན་མ་རྟོགས་པའི། ཡན་ལག་གི་
རོ་ཞིམ་པོ་དང་གཟུགས་བཟང་པོའི་ཡོན་ཏན་ཡོད་པར་རྟོགས་པའི་བློ་
— 262 -



རྣམ་འགྲེལ་ལེའུ་གཉིས་པའི་ཊཱིཀྐ
ཐ་དད་པར་སྐྱེ་བར་འགྱུར་བར་ཐལ། ཁྱོད་ཡན་ལག་ ཅན་ གྱི་རོ་
ཞིམ་པོ་དང༌། གཟུགས་བཟང་པོའི་ཡོན་ཏན་མེད། ཁྱོད་ལ་ཡན་
ལག་གི་དེ་ཡོད་པའི་ཕྱིར། དང་པོ་དངོས། གཞན་ཡང་། མེ་
ཏོག་བརྒྱ་ཕྲེང་ཚར་དུ་དངར་བ་ཆོས་ཅན། ཁྱོད་ལ་ཇི་ལྟར་ཕྲེང་བ་
རིང་བོ་ཞེས་བྱ་བའི་སྒྲ་འཇིག་པར་མི་འགྱུར་བར་ཐལ། ཁྱོད་ལ་དེ་
འཇུག་ པའི་ རྒྱུ་ འཕྲེང་ བའི་ ཁྱད་ཆོས་ དོན་ གཞན་ མེད་ པའི་ ཕྱིར།
ཁྱབ་པ་ཁས་བླངས་ཏེ། རྗོད་བྱེད་ཀྱི་སྒྲ་འཇུག་པ་ལ་སྒྲ་དེ་འཇུག་
པའི་རྒྱུ་ཁྱད་ཆོས་དོན་གཞན་དགོས་པའི་ཕྱིར། རྩ་བའི་རྟགས་ཀྱང་
ཁས་བླངས་ཏེ། མེ་ཏོག་བརྒྱ་ཕྲེང་ཚར་དུ་དངར་བ་ཡང་ཡོན་ཏན་
ཡིན། ཕྲེང་བ་རིང་པོ་ཡང་ཡོན་ཏན་ཡིན་པ་གང་ཞིག ཡོན་ཏན་
ལ་ཡོན་ཏན་གཉིས་པ་མི་བརྟེན་པར་ཁས་བླངས་པའི་ཕྱིར། གཉིས་
པ་ལ། རྟགས་དགོད་པ་དང་། དེ་ལ་གནོད་པ་སྤང་བའོ། །
དང་པོ་ནི། བུམ་པ་ལ་གྲངས་སོགས་ཀྱི་ཡོན་ཏན་དོན་གཞན་
ཡོད་པར་ཁས་བླངས་པ་འགོག་པ་ནི། བུམ་པའི་གྲངས་སོགས་དེ་
དང་ལྡན་པའི་བུམ་པ་རང་གི་ངོ་བོ་དང་། བུམ་པ་ཞེས་བརྗོད་པའི་
སྒྲ་དག་ཆོས་ཅན། ཁྱོད་ལས་རྫས་ཐ་དད་པར་ལུས་པའི་གྲངས་དང་
ལྡན་པ་དང་། ལས་དོན་གཞན་ལ་སོགས་པའི་ངོ་བོ་མེད་པར་ཐལ།
ཁྱོད་ ལས་ རྫས་ ཐ་དད་ པའི་ དེ་ཚད་ མའི་བློ་ ལ་ མི་ སྣང་ བའི་ ཕྱིར།
གཉིས་པ་ལ། སྒྲ་ཐ་དད་འཇུག་པས་དོན་རྫས་ཐ་དད་གྲུབ་པ་དགག་
དེ་མ་གྲུབ་ན་སྒྲ་ཐ་དད་དོན་མེད་དུ་ཐལ་བ་སྤང་བའོ། །དང་པོ་ནི།
ཁོ་ན་རེ། བུམ་པ་ལས་རྫས་ཐ་དད་པའི་བུམ་པའི་གྲངས་སོགས་
དོན་གཞན་མེད་ན། བུམ་པ་དང་བུམ་པའི་གྲངས་གཉིས་ལ་སྒྲ་རྟོག་
ཐ་དད་འཇུག་པར་འགལ་ལོ་ཞེ་ན། བུམ་པ་དང་དེའི་གྲངས་བརྗོད་
པའི་སྒྲ་དང༌། དེ་གཉིས་འཛིན་པའི་རྟོག་པའི་ཤེས་པ་ཆོས་ཅན།
- 263 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཁྱོད་རང་ཡུལ་གྱི་དངོས་པོ་ཐ་དད་པའི་རྗེས་སུ་འབྲང་བ་མ་ཡིན་ཏེ།
བུམ་པ་དང་དེའི་གྲངས་རྫས་ཐ་དད་དུ་མེད་ཀྱང་ཡོད་དོ་ཞེས་རྣམ་
པར་རྟོག་པས་སྒྲོ་བཏགས་པའི་དོན་ཅན་ཡིན་པའི་ཕྱིར། དཔེར་ན་
ཁྱོད་རང་གི་ལུགས་ལ། ཡོན་ཏན་སྔོན་པོ་ལ་གྲངས་ཀྱི་ཡོན་ཏན་
དོན་གཞན་མེད་ཀྱང་། སྔོན་པོ་གཅིག་གཉིས་ལ་ སོགས་པའི་སྒྲ་
འཇུག་པ་དང༌། ངེད་ཀྱི་ལུགས་ལ་ཡང༌། བུམ་པ་ཞིག་པ་དང་
བུམ་པ་མ་སྐྱེས་པ་དག་ལ་གྲངས་ཀྱི་ཡོན་ཏན་དོན་གཞན་མེད་ཀྱང་།
བུམ་པ་ཞིག་པ་གཅིག་གཉིས་ལ་སོགས་པའི་སྒྲ་འཇིག་པ་བཞིན་ནོ། །
གལ་ཏེ་ཁོ་ན་རེ། བུམ་པ་ ཞིག་པ་དང་། བུམ་ པ་ མ་འོངས་པ་
གཉིས་ལ་གྲངས་ཀྱི་སྒྲ་འཇུག་པའི་སྐབས་འདིར་ནི། གྲངས་ཀྱི་སྒྲ་
བཏགས་མིང་དུ་འཇུག་པར་འདོད་དེ། དེ་གཉིས་ལ་གྲངས་ཀྱི་ཁྱད་
ཆོས་དོན་གཞན་མེད་པའི་ཕྱིར། ཆོས་ཅན། དངོས་པོ་ཐམས་
ཅད་ལ་གྲངས་སོགས་དེ་དག་གི་སྒྲ་བཏགས་མིང་དུ་འཇུག་པར་རྒྱུ་
མཚན་ མི་འདོད་དེ་ འདོད་ པར་ ཐལ། གྲངས་ཀྱི་ཁྱད་ཆོས་དོན་་་
གཞན་མེད་པའི་རྒྱུ་མཚན་གང་གིས་བུམ་པ་ཞིག་པ་དང༌། བུམ་པ་
མ་སྐྱེས་པ་ལ་གྲངས་ཀྱི་སྒྲ་དེ་བཏགས་ནས་འཇུག་པར་འདོད་པ་གང་
ཞིག གྲངས་ཀྱི་ཁྱད་ཆོས་དོན་གཞན་མེད་པ་དེ་ནི་དངོས་པོ་ཀུན་ལ་
མཚུངས་པའི་ཕྱིར། ཁོ་ན་རེ། གལ་ཏེ་དངོས་པོ་ཀུན་ལ་གྲངས་ཀྱི་
སྒྲ་ཉེ་བར་བཏགས་ནས་འཇུག་པ་མིན་ཏེ། དེ་ཡིན་ན་གྲངས་ཀྱི་སྒྲ་
དངོས་མིང་དུ་འཇུག་པའི་གཞི་མེད་པར་ཐལ་བའི་སྐྱོན་ཡོད་པའི་ཕྱིར་
རོ། །དེས་ན་བརྗོད་བྱ་རྫས་ཐ་དད་ཁྱད་པར་གྱི་ཆོས་སུ་ཡོད་པ་རྣམས་
ལ་མིང་དེ་འཇུག་པའི་ཚེ་གཙོ་བོ་དངོས་མིང་དང༌། དེ་ཁྱད་ཆོས་སུ་
མེད་པ་རྣམས་ལ་མིང་དེ་འཇུག་པའི་ཚེ་བཏགས་མིང་དུ་འཇུག་པ་
ཡིན་ནོ་ཞེ་ན། དེ་འདྲ་འཇུག་ཅེས་བྱ་བ་ཉིད་གང་ལས་ཀྱང་མི་་
264 -
-
༡ （



རྣམ་འགྲེལ་ལེའུ་གཉིས་པའི་ཊཱིཀྐ
༣
D]
འཐད་པར་ཐལ། དེ་འཐད་ན་བརྗོད་བྱ་རྫས་ཐ་དད་པ་ཁྱད་ཆོས་
སུ་མེད་པ་རྣམས་ལ་སྒྲ་ཐ་དད་སྦྱར་བ་དོན་མེད་དུ་ཐལ་བའི་སྐྱོན་ཡོད་
པའི་ཕྱིར། གཉིས་པ་ལ། སྒྲ་ཐ་དད་དོན་མེད་དུ་ཐལ་བ་སྤང་བ་
དང་། དྲུག་ སྒྲ་ མི་ འཐད་ པར་ ཐལ་ བ་ སྤང་ བའོ། ། དང་ པོ་ ནི།
བརྗོད་བྱ་རྫས་ཐ་དད་མེད་པ་ལ་སྒྲ་ཐ་དད་དང་སྦྱར་བ་དོན་མེད་དུ་
ཐལ་བ་འདོད་དེ། བརྗོད་བྱ་རྫས་ཐ་དད་མེད་པའི་ སྒྲ་ཐ་དད་་་་
རྣམས་སྒྲ་རྣམ་གྲངས་པ་ཡིན་པའི་ཕྱིར་ཞེ་ན། ཆོས་ཅན། བརྗོད་
བྱ་རྫས་ཐ་དད་མེད་པའི་སྒྲ་ཐ་དད་ཡིན་ན། སྒྲ་རྣམ་གྲངས་བ་ཡིན་
པས་ཁྱབ་པ་མེད་པར་ཐལ། དཀར་བོ་ཞེས་པའི་སྒྲ་དང་། དཀར་
པོའི་གྲངས་ཞེས་པའི་སྒྲ་ཐ་དད་དུ་འཇུག་པ་དེ་དཀར་པོ་དེ་དང་་
དཀར་པོའི་ གྲངས་དོན་གཞན་ཡིན་པའི་རྒྱུ་མཚན་ ཅན་ མིན་ ཡང་།
དཀར་པོ་གཅིག་གཉིས་ལ་སོགས་པའི་ གྲངས་སོགས་བརྗོད་པའི་སྒྲ་
དང་། གྲངས་སོགས་དེ་དང་ལྡན་པའི་དཀར་པོ་ཞེས་བརྗོད་པའི་སྒྲ་
ནི་སྒྲ་རྣམ་གྲངས་ པ་ མིན་པའི་ཕྱིར། སོགས་སྔ་མ་སྔོ་སོགས་ཡོན་
ཏན་ལྷག་མ་རྣམ་དང༌། སོགས་ཕྱི་མ་རྣམ་པར་ཕྱེ་བ་ལ་སོགས་པ་
བཟུང་ངོ༌། ། ཁོ་ན་རེ། གལ་ཏེ་མ་ཁྱབ་སྟེ། དཀར་པོ་དེ་ལ་དཀར་
པོའི་གྲངས་སོགས་དོན་གཞན་ལྡན་པའི་ཕྱིར་ཞེ་ན། དཀར་པོ་ཆོས་
ཅན། རྫས་ཡིན་པར་ཐལ། ཡོན་ཏན་དོན་གཞན་གྱི་རྟེན་བྱེད་པ་
ཡིན་པའི་ཕྱིར། ཁྱབ་པ་ཁས་བླངས་ཏེ། ཡོན་ཏན་དོན་གཞན་གྱི་
རྟེན་བྱེད་པ་ རྫས་ཀྱི་མཚན་ཉིད་ཡིན་པའི་ཕྱིར། རྟགས་ ཁས་སོ།
འདོད་ན་སོང་། ། ཡོན་ཏན་དང་རྗེས་གཉིས་ནི་ཁྱད་པར་ཐ་དད་
མེད་པའི་གཞི་མཐུན་དུ་འགྱུར་བར་ཐལ། དཀར་པོ་རྫས་ཀྱང་ཡིན།
ཡོན་ཏན་ཡང་ཡིན་པའི་ཕྱིར། རྟགས་ཁས་སོ། །དེས་ན་སྒྲ་རྟོག་ཐ་
དད་འཇུག་པ་དེ་ཁྱད་ཆོས་དོན་གཞན་གྱི་དབང་གིས་འཇུག་པ་མ་
– 265 ཨ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
Z ir irk
ir
ar
ཡིན་པར་ཐལ། ཁྱད་ཆོས་དོན་གཞན་ཡོད་པ་མིན་ཡང་ཡུལ་ལྡོག་པ་
ཐ་དད་པ་ཡི་དབྱེ་བས་སྒྲ་རྟོག་ ཐ་དད་དུ་འཇུག་པ་ཡིན་པའི་ཕྱིར།
དཔེར་ ན་ ལས་ ལོ་ རྫས་ མ་ ཡིན་ པའི་ ཁྱད་ ཆོས་ དོན་ གཞན་ དང་།
རྫས་ལ་ལས་མ་ཡིན་པའི་ཁྱད་ཆོས་དོན་གཞན་མེད་ཀྱང་། ལས་
འདི་རྫས་མིན་པ་དང༌། རྫས་འདི་ལས་མིན་ཞེས་པའི་སྒྲ་ཐ་དད་
འཇུག་པ་བཞིན་ནོ། ། གཉིས་པ་ལ། ཆོས་དང་ཆོས་ཅན་བརྗོད་
པའི་སྒྲའི་ཁྱད་པར་དང་། རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་
སྒྲའི་ཁྱད་པར་རོ། །དང་པོ་ནི། རང་རེས། དོན་གཞན་མིན་ཡང་
ལྡོག་པ་ཡི། །ཞེས་པའི་སྐབས་སུ། ཁྱད་ཆོས་དོན་གཞན་མེད་པར་
ཁས་བླངས་པ་ལ། ཁོ་ན་རེ། དེ་ལྟ་ན་བུམ་པའི་གྲངས་ཞེས་པའི་
ཆོས་བརྗོད་ཀྱི་སྒྲ་དང་། བུམ་པ་ཞེས་བརྗོད་པའི་ཆོས་ཅན་བརྗོད་
པའི་སྒྲ་སོ་སོར་བརྗོད་པའི་དགོས་པ་དེ་གང་ཞེ་ན། དངོས་པོ་སྟེ་
བུམ་པའི་གྲངས་སོགས་བརྗོད་པའི་ཆོས་བརྗོད་ཀྱི་སྒྲ་རྣམས་ཀྱིས་རང་
གི་རྗེས་སུ་འབྲང་བའི་རྟོག་ངོར། བུམ་པའི་གྲངས་དེ་གྲངས་སོགས་
དེ་དང་ལྡན་པའི་བུམ་པ་ལས་ཐ་དད་པ་བཞིན་དུ་བསྟན་པ་གང་ཡིན་
པ་དེའང་ཆོས་ཅན། དགོས་པ་ཡོད་དེ། གྲངས་ཀྱི་ཁྱད་ཆོས་་་
གཞན་ལས་བུམ་པས་ཁྱད་པར་དུ་བྱས་པའི་གྲངས་བྱེ་བྲག་ཏུ་གོ་བར་
བྱ་བའི་ཆེད་ཡིན་པའི་ཕྱིར། དཔེར་ན་ལྡན་པའི་ཁྱད་ཆོས་དུ་མ་
ཡོད་པའི་ནང་ནས་སོར་མོའི་ལྡན་པ་དེ་ཙམ་ཤེས་པར་འདོད་པའི་
གང་ཟག་ལ་འཆད་པ་པོས་སྐབས་ལ་ལར་སོར་མོའི་ལྡན་པ་ཞེས་པའི་
སྒྲ་དེས་སོར་མོ་དེ་ལྡན་པ་ལས་ཐ་དད་པའི་ཆོས་བཞིན་རྗོད་པར་བྱེད་
པ་ལ་ཆོས་ཅན། དགོས་པ་ཡོད་དེ། ལྡན་པའི་ཁྱད་ཆོས་གཞན་
ཀུན་བློ་ཡུལ་དུ་འཕངས་པ་མེད་པར་ནི་སོར་མོའི་ལྡན་པ་དེ་ཉིད་བྱེ་
བྲག་ཏུ་གོ་བར་བྱ་བའི་ཆེད་ཡིན་པའི་ཕྱིར། ཞེས་པ་བཞིན་ནོ། ། ཁོ་
is
- 266
ཁ་



རྣམ་འགྲེལ་ལེའུ་གཉིས་པའི་ཊཱིཀྐ
ན་རེ། སོར་མོའི་ལྡན་པ་ཞེས་པ་དང་། སོར་མོ་ལྡན་འགྱུར་ཞེས་
པའི་སྒྲ་གཉིས་ ཀས་ སོར་མོའི་སྟེང་དུ་དོན་གཅིག་གི་བརྗོད་པར་་་་་
མཚུངས་ན། དེ་འདྲའི་སྒྲ་སྔ་མ་ལས་ལོགས་སུ་སོར་མོ་ལྡན་འགྱུར་
ཞེས་པའི་ཆོས་ཅན་བརྗོད་པའི་སྒྲ་སྨོས་པ་ལ་དགོས་པ་མེད་དོ་ཞེ་ན།
དེ་གཉིས་ཀ་སོར་མོའི་སྟེང་གི་ལྡན་པའི་དོན་གཅིག་བརྗོད་པར་་་་་
མཚུངས་ཀྱང་དེ་འདྲའི་སྒྲ་སྔ་མ་ལས་ལོགས་སུ་ སོར་མོ་ལྡན་འགྱུར་
ཞེས་ཆོས་ཅན་བརྗོད་པའི་སྒྲ་འཇིག་རྟེན་ན་གྲགས་ཤིང་བརྗོད་པ་ཆོས་
ཅན། དགོས་པ་ཡོད་དེ། སོར་མོའི་ཁྱད་ཆོས་ཐམས་ཅད་ནི་བློ་
ཡུལ་དུ་འཕེན་པ་སྟེ་སྤངས་པའི་སྒྲ་ཡིན་པའི་ཕྱིར། དེས་ན་ཁྱད་
ཆོས་དོན་གཞན་མེད་ཀྱང་། སོར་མོའི་ལྡན་པ་ཞེས་པའི་ཆོས་བརྗོད་
པའི་སྒྲ་དང༌། སོར་མོ་ལྡན་འགྱུར་ཞེས་པའི་ཆོས་ཅན་བརྗོད་པའི་
སྒྲ་ཐ་དད་པའི་བརྡ་ནི་བྱས་པ་ཆོས་ཅན། དགོས་པ་ཡོད་པ་ཡིན་ཏེ།
སོར་མོའི་དེ་ཁྱད་པར་གཞན་མི་སྤོང་བའི་ཚུལ་གྱིས་གོ་བའི་ཆེད་དུ་དེ་
ལྟར་བྱས་པ་ཡིན་པའི་ཕྱིར། གཉིས་པ་ནི། རང་རེས། དོན་
གཞན་མིན་ཡང་ལྡོག་པ་ཡི། ། ཞེས་པས་ཁྱད་ཆོས་དོན་གཞན་མེད་
པར་བསྟན་པ་ལ། ཁོ་ན་རེ། བུམ་པ་ལས་རྫས་གཞན་ང་ལྡེ་བུམ་
པའི་གཟུགས་མེད་པར་ཐལ། ཁྱད་ཆོས་དོན་གཞན་མེད་ང་འི་ཕྱིར།
འདོད་ན། བུམ་པ་ཞེས་བརྗོད་པའི་སྒྲ་དེ་བུམ་པ་དང་བུམ་པའི་
གཟུགས་གཉིས་གཞི་མཐུན་དུ་བརྗོད་པའི་སྒྲར་འགྱུར་ལ། དེ་ལྟར་
ན་རིགས་བརྗོད་གྱི་སྒྲ་དང་ཚོགས་བརྗོད་ཀྱི་སྒྲའི་ཁྱད་པར་མི་འཐད་
དོ་ཞེ་ན། བུམ་པ་ཞེས་བརྗོད་པའི་སྒྲ་ཆོས་ཅན། བུམ་པ་ལས་རྫས་
གཞན་པའི་བུམ་པའི་གཟུགས་མེད་ཀྱང་། བུམ་པའི་གཟུགས་སོ་
ཞེས་བུམ་པ་དང་བུམ་པའི་གཟུགས་གཉིས་གཞི་གཅིག་པ་ ཅན་ཏེ།
དེ་གཉིས་གཞི་མཐུན་དུ་བརྗོད་པའི་སྒྲར་འགྱུར་བ་མ་ཡིན་པར་ཐལ།
- 267 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཁྱོད་ཀྱིས་བུམ་པའི་གཟུགས་ཀྱིས་རང་འཛིན་མིག་ཤེས་སྐྱེས་པའི་ནུས་
པའི་ཁྱད་པར་ནི་བརྗོད་བྱར་སྤོང་བས་ན་སྟེ་སྤོང་བའི་ཕྱིར། སོགས་
ཀྱི་སྒྲ་བུམ་པའི་དྲི་རོ་སོགས་ལའང་སྦྱར་རོ། །ཁོ་ན་རེ། བུམ་པ་ཞེས་
པའི་སྒྲ་དངོས་སུ་འཇུག་པའི་གཞི་མེད་པར་ཐལ། དེའི་སྒྲ་དེ་བུམ་
པའི་གཟུགས་ལ་དངོས་སུ་མི་འཇུག་པ་གང་ཞིག བུམ་པ་ལས་རྫས་
གཞན་པའི་བུམ་པའི་གཟུགས་མེད་པའི་ཕྱིར། ཕྱི་མ་དངོས་ཤེ་ན།
མ་ཁྱབ་སྟེ། དེ་མེད་ཀྱང་བུམ་པའི་རྡུལ་རྫས་བརྒྱད་པོ་དེའི་མཚུངས་
པའི་ཐུན་མོང་གི་འབྲས་བུ་ཆུ་སྐྱོར་བ་ཡི་རྒྱུ་མཚན་མིན་པ་ནི་རྣམ་པར་
གཅོད་པའི་ལྟོ་ལྡིར་བ་ལ་བུམ་པ་ཞེས་པའི་སྒྲ་ནི་དངོས་སུ་འཇུག་པར་
འགྱུར་བ་དེས་ནའི་ཕྱིར། རྒྱུ་མཚན་དེས་ན་བུམ་པ་ལས་རྫས་གཞན་
པའི་བུམ་པའི་གཟུགས་མེད་ཀྱང༌། རིགས་བརྗོད་ཀྱི་སྒྲ་དང་ཚོགས་
བརྗོད་ཀྱི་སྒྲའི་ཁྱད་པར་འཐད་དེ། དེ་མེད་ཀྱང་རིགས་བརྗོད་ཀྱི་
སྒྲས་རང་གི་རིགས་ཅན་བརྗོད་བྱར་མི་སྤོང་། ཚོགས་བརྗོད་ཀྱི་སྒྲས་
ཚོགས་པ་ཅན་བརྗོད་བྱར་སྤོང་བ་འདི་ནི། རིགས་བརྗོད་ཀྱི་སྒྲ་དང་
ནི། ཚོགས་པ་བརྗོད་པའི་སྒྲའི་ཁྱད་པར་ཡིན་པའི་ཕྱིར། མཚན་
གཞི་ ལ་ བཀར་ན། བུམ་ པ་ ཞེས་ བརྗོད་ པའི་ སྒྲ་ ཆོས་ ཅན་ ཁྱོད།
ཁྱོད་གསེར་བུམ་ལ་ལྟོས་ཏེ་རིགས་བརྗོད་ཀྱི་སྒྲ་ཡིན་ཏེ། ཁྱོད་རྗོད་
བྱེད་ཀྱི་སྒྲ་གང་ཞིག ཁྱོད་ཀྱིས་བུམ་པའི་རང་བཞིན་གསེར་བུམ་
བརྗོད་བྱར་མི་སྤོང་པའི་ཕྱིར། དེས་བུམ་གསལ་ཀུན་ལ་འགྲེའོ། །
ཡང་དེ་ཆོས་ཅན། ཁྱོད་བུམ་པ་ལ་ལྟོས་ཏེ་ཚོགས་བརྗོད་ཀྱི་སྒྲ་ཡིན་
ཏེ། ཁྱོད་བུམ་པ་བརྗོད་བྱར་བྱེད་པའི་སྒྲ་གང་ཞིག ཁྱོད་ཀྱིས་
ཚོགས་པ་ཅན་བུམ་པའི་གཟུགས་བརྗོད་བྱར་སྤོང་བའི་ཕྱིར། དེ་
བཞིན་དུ་བུམ་པའི་དྲི་རོ་སོགས་ལའང་སྦྱར་རོ། །ཁོ་ན་རེ། བུམ་པ་
ལས་རྫས་གཞན་པའི་བུམ་པའི་གཟུགས་མེད་ན་བུམ་པའི་གཟུགས་
id ir ir
—
268 མཁས་



རྣམ་འགྲེལ་ལེའུ་གཉིས་པའི་ཊཱིཀྐ
ཞེས་ པའི་ སྒྲ་དེས་ རང་ གི་རྗེས་ སུ་ འབྲང་ པའི་རྟོག་ ངོར་ བུམ་ པ་དེ་་
གཟུགས་ཀྱི་ཁྱད་ཆོས་ཀྱི་ཡན་ལག་ཏུ་བྱས་ཏེ་བསྟན་པ་ལ་དགོས་པ་
མེད་དོ་ཞེ་ན། བུམ་པ་ཡི་ནི་གཟུགས་ཞེས་ སོགས་བརྗོད་པའི་སྒྲ་
ཆོས་ཅན། བུམ་པ་ལས་རྫས་གཞན་པའི་དེའི་གཟུགས་མེད་ཀྱང་
ཁྱོད་ཀྱིས་རང་གི་རྗེས་སུ་འབྲང་པའི་རྟོག་ངོར་སྤྱི་བུམ་པ་དེ་གཟུགས་
ཀྱི་ཁྱད་ཆོས་ཀྱི་ཡན་ལག་ཏུ་བྱས་པ་ལ་དགོས་པ་ཡོད་དེ། དེ་མེད་
ཀྱང་གཟུགས་ཀྱི་ཁྱད་ཆོས་དུ་མ་ཡོད་པའི་ནང་ནས་བུམ་པའི་གཟུགས་
དེས་རང་འཛིན་མིག་ཤེས་སྐྱེད་པའི་ནུས་པའི་ཁྱད་པར་བྱེ་བྲག་ཏུ་
སྟོན་པར་བྱེད་པའི་ཆེད་ཡིན་པའི་ཕྱིར། ཕྱོགས་འདིས་ཙན་དན་
དང་དེའི་དྲི་ཞེས་བརྗོད་པ་གཞན་ལའང་བརྗོད་པར་བྱའོ། །ཇི་ལྟར་
བརྗོད་པར་བྱ་ན། ཙན་དན་ཀྱི་དྲི་ཞེས་བརྗོད་པའི་ སྒྲ་ཆོས་ཅན།
ཙན་དན་ལས་རྫས་གཞན་པའི་དེའི་དྲི་མེད་ཀྱང་ཁྱོད་ཀྱིས་རང་གི་
རྗེས་སུ་འབྲང་བའི་རྟོག་ངོར་སྤྱི་ཙན་དན་དེ་དྲི་དེའི་ཁྱད་ཆོས་ཀྱི་ཡན་
ལག་ ཏུ་བྱས་ནས་བསྟན་པ་ལ་དགོས་པ་ཡོད་དེ། དེ་མེད་ཀྱང་།
དྲིའི་ཁྱད་ཆོས་དུ་མ་ཡོད་པའི་ནང་ནས་ཙན་དན་གྱི་དྲི་དེས་རང་
འཛིན་སྣ་ཤེས་སྐྱེད་པའི་ནུས་པའི་ཁྱད་པར་བྱེ་བྲག་ཏུ་སྟོན་པར་བྱེད་
པའི་ཆེད་ཡིན་པའི་ཕྱིར། གཉིས་པ་ལ། རྡུལ་ཕྲན་ཀུན་ཚོགས་པ་
ཡིད་བློའི་རྒྱུར་དགོས་པ་དགག་པ་དང༌། རེ་རེ་རྐྱང་པས་ནུས་པ་
དགག་པའོ། །དང་པོ་ནི། སྔར་གྱི་བརྟག་པ་གཉིས་པ་ལྟར། ལུས་
ཀྱི་རྡུལ་ཕྲན་ཡིད་བློའི་ཉེར་ལེན་ཡིན་ནོ་ཞེ་ན། འོ་ན། ལུས་ཀྱི་
རྡུལ་ཕྲན་ཀུན་ཡིད་བློའི་ཉེར་ལེན་ཡིན་ནམ། དེའི་རྡུལ་ཕྲན་རེ་རེ་
བ་དེ་ཉེར་ལེན་ཡིན། ཁོ་ན་རེ། དང་པོ་ལྟར་ན། ལུས་ཀྱི་རྡུལ་
ཕྲན་མ་ལུས་པ་ཡིད་བློའི་ཉེར་ལེན་གྱི་རྒྱུ་ཉིད་ཡིན་ནོ་ཞེ་ན་ནི། ཆོས་
ཅན། སྐྱེས་བུའི་ལུས་ཀྱི་ཡན་ལག་སེན་མོ་ལྟ་བུ་ཞིག་དང་བྲལ་་་་
- 269 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ནའང༌། སྐྱེས་བུའི་རྒྱུད་ལ་ཡིད་བློ་སྐྱེས་པ་མིན་པར་ཐལ། ཕྱོགས་
སྔ་མ་དེའི་ཕྱིར། གཉིས་པ་ལ། ཐལ་བ་དགོད་པ་དང་། དེའི་
ལན་དགག་པའོ། ། དང་པོ་ནི། ཁོ་ན་རེ། བརྟག་པ་གཉིས་པ་
ལྟར་ལུས་ཀྱི་རྡུལ་ཕྲན་རེ་རེས་ཡིད་བློ་ཉེར་ལེན་གྱི་སྒོ་ནས་སྐྱེད་ནུས་པ་
ཉིད་ཡིན་ནོ་ཞེ་ནའང་། ཆོས་ཅན། དུས་ཅིག་ཅིར་དུ་གང་ཟག་
གཅིག་གི་རྒྱུད་ལ་ཡུལ་ལ་དམིགས་པའི་ཡིད་བློ་རྟོག་པའི་རིགས་མཐུན་
མང་ པོ་ འབྱུང༌ བར་ འགྱུར་ བར་ ཐལ། ཕྱོགས་ སྔ་ དེའི་ ཕྱིར།
གཉིས་པ་ལ། དབུགས་ཀྱི་རྐྱེན་གྱིས་ཅིག་ཅར་དུ་མ་མི་སྐྱེ་བ་དགག
དང་པོ་ལུས་ལས་ཅིག་ཅར་སྐྱེས་ཀྱང་ཕྱིས་རིགས་འདྲ་རེ་རེ་ཁོ་ན་སྐྱེ་བ་
དགག་པའོ། ། དང་པོ་ལ། དབུགས་ རྟག་ པ་ ལས་ སྐྱེས་ བ་ དགག
མི་རྟག་པ་ལས་སྐྱེས་པ་དགག རང་རེས་ཉེས་པ་སྤང་པའོ། ། དང་
པོ་ནི། ཁོ་ན་རེ། མ་ཁྱབ་སྟེ། ལྷན་ཅིག་བྱེད་རྐྱེན་དབུགས་དེ་ཆ་
མེད་གཅིག་ཡིནཔས་ཡིད་བློ་ཡང་ཆ་མེད་གཅིག་ཁོ་ན་སྐྱེ་བ་ཡིན་པའི་
ཕྱིར། དབུགས་འབྱུང་རྔུབ་དག་ནི་ཆོས་ཅན། ཁྱོད་ཆ་མེད་་་་་
གཅིག་ཡིན་པའི་རྒྱུ་མཚན་གྱིས་ཡིད་བློ་གཅིག་ཁོ་ན་སྐྱེ་བ་ངེས་པར་
བྱེད་པ་མིན་པར་ཐལ། ཁྱོད་ལུས་དང་ཆ་མེད་དུ་མ་ཅན་ཉིད་དུ་
མཚུངས་པའི་ཕྱིར། ཁོ་ན་རེ། མ་གྲུབ་སྟེ། དབུགས་དེ་རྟག་པ་
ཆ་མེད་གཅིག་ཉིད་ཡིན་ནོ་ཞེ་ན་ཡང་། ཆོས་ཅན། གང་ཟག་
གཅིག་གི་རྒྱུད་ལ་དུས་ཅིག་ ཅར་དུ་ཡུལ་གཅིག་ལ་དམིགས་པའི་བློ་
རྟོག་པ་རྫས་ཐ་དད་པ་མང་པོ་གསལ་བར་སྐྱེ་བར་འགྱུར་བར་ཐལ།
དེ་སྐྱེ་བའི་ རྒྱུ་དབུགས་ རྟག་ པ་ རྟག་ ཏུ་ཉེ་བའི་ ཕྱིར་རོ། ། ཁོ་ན་རེ།
གལ་ཏེ་མ་ཁྱབ་སྟེ། དབུགས་དེ་ཡིད་བློ་གཅིག་ཁོ་ནའི་རྒྱུ་ཡིན་གྱི་དུ་
མའི་རྒྱུ་མིན་པའི་ཕྱིར་ཞེ་ན། དབུགས་ཆོས་ཅན། ཁྱོད་རིམ་གྱིས་
ཀྱང་ཡིད་བློ་དུ་མའི་རྒྱུ་མིན་པར་ཐལ། ཁྱོད་ཀྱིས་བློ་དུ་མ་ཅིག་ཅར་
270 —



..
.་
རྣམ་འགྲེལ་ལེའུ་གཉིས་པའི་ཊིཀྐ
དུ་མི་སྐྱེད་པ་གང་ཞིག ཁྱོད་སྔ་ཕྱི་ཁྱད་པར་མེད་པའི་རྟགས་ཡིན་
པའི་ཕྱིར། གཞན་ཡང་། དབུགས་ཆ་མེད་གཅིག་ ཏུ་ངེས་པ་དེ་
ལས་ ཡིད་ བློ་ གཅིག་ ཁོ་ ན་ སྐྱེ་ བར་ ངེས་ པ་ མ་ ཡིན་ པར་ ཐལ།
དབུགས་རྒྱུ་ཐེངས་གཅིག་ལ་ཡང་དོན་དུ་མ་འཛིན་པའི་ཡིད་བློ་སྔ་ཕྱི་
དུ་མ་སྐྱེ་བའི་ཕྱིར། ཁོ་ན་རེ། མ་གྲུབ་སྟེ། དབུགས་རྒྱུ་ཐེངས་
གཅིག་ལ་ཡང་དོན་དུ་མ་ཡིད་བློ་གཅིག་གིས་ཤེས་པ་ཡིན་གྱི། ཡིད་
བློ་དུ་མ་ཅིག་ཅར་སྐྱེ་བ་མིན་ནོ་ཞེ་ན། འོ་ན། ཡིད་བློས་དོན་དུ་མ་
རྣམ་ལྡན་དུ་འཛིན་ནམ། རྣམ་མེད་དུ་འཛིན། དང་པོ་ལྟར་ན་བློ་
དུ་མ་ཅིག་ཅར་དུ་སྐྱེ་བར་ཐལ། ཡིད་བློས་དོན་དུ་མ་རྣམ་ལྡན་དུ་
འཛིན་པའི་ཕྱིར། གཉིས་པ་ལྟར་ན། དོན་དུ་མ་དེ་ནི་བློ་གཅིག་
གིས་ཅིག་ཅར་དུ་འཛིན་པ་ཉིད་དུ་འགྱུར་བར་ཐལ། དེ་ལྟར་འཛིན་
པ་ལ་འགལ་བ་མེད་པའི་ཕྱིར། རྟགས་ཁས་བླངས་ཏེ། བློས་དོན་
དུ་ མ་ རྣམ་ མེད་ དུ་ འཛིན་ པའི་ ཕྱིར། རྟགས་ ཁས་ སོ། ། ཡང་ན།།
བློས་དོན་དུ་མ་རིམ་ གྱིས་ཀྱང་ནི་འཛིན་པར་ མི་འགྱུར་བར་ ཐལ།
བློ་ལ་དོན་གྱི་རྣམ་པའི་ཁྱད་པར་ཤར་བ་མེད་པའི་ཕྱིར། གཉིས་པ་
ལ། དབུགས་དུ་མ་རིམ་གྱིས་འབྱུང་བས་ཡིད་བློ་རེ་རེ་ཁོ་ན་སྐྱེད་པ་
དགག ཅིག་ཅར་འབྱུང་བའི་དུ་མས་གཅིག་སྐྱེད་པ་དགག་པའོ། །
ཁོ་ན་རེ། གལ་ཏེ་རང་གི་རིགས་འདྲ་སྔ་མ་ལས་བྱུང་བ་མིན་པའི་
དུས་ཅན་གྱི་དབུགས་ཀྱི་སྐད་ཅིག་མང་པོ་དག རང་གི་རིགས་འདྲ་
སྔ་མ་ལས་བྱུང་བ་མིན་པ་དེ་འདྲའི་སེམས་ཀྱི་ནི་དངོས་རྒྱུ་ཡིན་པར་ནི་
རྟོག་པར་བྱེད་དོ་ཞེ་ན། དབུགས་སྐད་ཅིག་མང་པོ་དེ་དག་ཆོས་
ཅན། ཁྱོད་སྐད་ཅིག་སྔ་ཕྱི་རིམ་ལྡན་དུ་ཇི་ལྟར་སྐྱེ་བར་འགྱུར་ཏེ་མི་
འགྱུར་བར་ཐལ། ཁྱོད་གོ་རིམ་དང་ལྡན་པར་སྐྱེད་པའི་རྒྱུ་མེད་པའི་
ཕྱིར་ཏེ། ཁྱོད་ལུས་རྟག་པ་ལས་སྐྱེ་བའི་ཕྱིར། ཁོ་ན་རེ། མ་གྲུབ་
-- 271 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
L
སྟེ། རང་གི་རིགས་འདྲ་སྔ་མའི་རྒྱུ་ཉིད་ལས་སྐྱེས་པའི་ཕྱིར་ཞེ་ན།
ཆོས་ཅན། ཐ་མལ་པ་དང་པོར་སྐྱེས་མ་ཐག་ཏུ་དབུགས་འབྱུང་བར་
མི་འགྱུར་བར་ཐལ། དེའི་རྒྱུ་རིགས་འདྲ་སྔ་མ་དེ་འདྲ་ཡོད་པ་མ་
ཡིན་པའི་ཕྱིར། མ་གྲུབ་ན། སྐྱེ་བ་སྔ་མ་མེད་པར་འགལ་ལོ། །
གཞན་ཡང་། དབུགས་འབྱུང་རྔུབ་དེ་ཆོས་ཅན། ཁྱོད་ཀྱི་རིགས་
འདྲ་སྔ་མ་ཡོད་ཀྱང་ཁྱོད་ཆ་དུ་མ་ཉིད་དུ་ངེས་པ་ཡིན་ཏེ། ཁྱོད་
འབྱུང་བ་ཐ་དད་པ་དུ་མའི་ཡུལ་ནས་འབྱུང་བ་ཅན་ཡིན་པའི་ཕྱིར།
འདོད་ན་སོང་ངོ། །བློ་དུ་མ་ཅིག་ཅར་དུ་སྐྱེ་བར་ཐལ། དེ་སྐྱེ་བའི་
ཉེར་ལེན་དབུགས་དེ་ཆ་དུ་མ་ཅན་ཡིན་པ་དེའི་ཕྱིར། གཉིས་པ་ནི།
ཁོ་ན་རེ། གལ་ཏེ་དབུགས་སྐད་ཅིག་སྔ་ཕྱི་དུ་མའང་གཅིག་ཏུ་་་
འདུས་ནས། དུས་གཅིག་པ་ཅན་གྱི་སེམས་གཅིག་ཁོ་ན་དག་གི་ནི་
ཉེར་ལེན་གྱི་ རྒྱུ་ ཡིན་གྱི། དུ་ མའི་ ཉེར་ལེན་ གྱི་ རྒྱུ་མིན་ནོ་ཞེ་ ན།
ཆོས་ཅན། དབུགས་རྒྱུ་བ་ཞན་པ་ལ་སོགས་པའི་གནས་སྐབས་སུ།
དབུགས་རྒྱུ་བ་དྲག་པོ་གཅིག་མ་ཚང་ནའང་ཡིད་བློ་མི་འབྱུང་བར་
འགྱུར་བར་ཐལ། དབུགས་སྔ་ཕྱི་དུ་མ་དུས་གཅིག་ཏུ་འདུས་ནས་
དུས་གཅིག་པ་ཅན་གྱི་སེམས་གཅིག་གི་ཉེར་ལེན་ཡིན་པའི་ཕྱིར། ཁོ་
ན་རེ། མ་ཁྱབ་སྟེ། ཅི་སྟེ་དབུགས་རྒྱུ་བ་དྲག་ཞན་ཇི་ལྟར་ཡོད་པ་
དེ་ ཡིད་ བློའི་ ཉེར་ ལེན་ གྱི་ རྒྱུ་ ཡིན་ པའི་ ཕྱིར་ ཞེ་ ན། ཆོས་ ཅན།
དབུགས་རྒྱུ་བ་དྲག་ཞན་ཇི་ལྟར་ཡོད་པའི་ཁྱད་པར་ལས་ཡིད་ཀྱི་ཤེས་
པ་ ལ་ ཡང་ འཕེལ་ འགྲིབ་ ཀྱི་ ཁྱད་ པར་ ཡོད་ པར་ འགྱུར་ པར་ ཐལ།
ཕྱོགས་སྔ་དེའི་ཕྱིར། ཁྱབ་སྟེ། འབྲས་བུ་གང་ཞིག ། རྒྱུ་
གང་གི་འཕེལ་འགྲིབ་ཐ་དད་པ་ལས་འཕེལ་འགྲིབ་ཐ་དད་མིན་པའི་
འབྲས་བུ་དེ་རྒྱུ་དེའི་འབྲས་བུ་མིན་པའི་ཕྱིར། གསུམ་པ་ནི། ཁོ་ན་
རེ། ཅིག་ཅར་མང་པོ་འབྱུང་པར་འགྱུར། ཞེས་པའི་སྐབས་ནས་
E
—
272
་ཡ་



རྣམ་འགྲེལ་ལེའུ་གཉིས་པའི་ཊཱིཀྐ
བསྟན་པའི་ཉེས་པ་དེ་ཁྱོད་རང་ལ་ཡང་ཡོད་དོ་ཞེ་ན། ཆོས་ཅན།
སངས་རྒྱས་པ་ལ་གང་ཟག་གཅིག་གི་རྒྱུད་ལ་ཡུལ་གཅིག་ལ་དམིགས་
པའི་རྣམ་ཤེས་རིགས་མཐུན་རྫས་ཐ་དད་དུ་མ་ཅིག་ཅར་དུ་སྐྱེ་བར་
ཐལ་བའི་སྐྱོན་མེད་དེ། རིགས་མཐུན་གྱི་རྣམ་ཤེས་སྔ་མ་གཅིག་ནི་
རིགས་མཐུན་གྱི་རྣམ་ཤེས་ཕྱི་མ་གཅིག་གི་རྒྱུ་ཡིན་པར་ངེས་པའི་ཕྱིར་
ཏེ། དེ་འདྲའི་རྣམ་ཤེས་སྔ་མ་གཅིག་གིས་དེ་འདྲའི་རྣམ་ཤེས་ཕྱི་མ་
གཅིག་ཉེར་ལེན་གྱི་སྒོ་ནས་ཕན་འདོགས་པའི་ནུས་པ་ངེས་པའི་ཕྱིར།
ཡིད་ཀྱི་རྣམ་ཤེས་དོན་གཞན་གཟུགས་ལ་ལྷག་པར་ཆགས་པ་ཡིས་དེའི་
ཚེ་དེ་ལས་དོན་གཞན་པའི་སྒྲ་ལ་ངེས་པ་འདྲེན་ནུས་ཀྱི་སྒྲ་འཛིན་ཉན་
ཤེས་ཀྱིས་སྒྲ་མི་འཛིན་པའི་ཕྱིར་ཏེ། དེའི་ཚེ་སྒྲ་ངེས་པར་འདྲེན་
པའི་སྒྲ་འཛིན་ཉན་ཤེས་སྐྱེ་བའི་དེ་མ་ཐག་རྐྱེན་གྱི་ནུས་པ་ཉམས་ནས་
མེད་པའི་ཕྱིར། གཉིས་པ་ནི། ཁོ་ན་རེ། གལ་ཏེ་དང་པོ་མངལ་
དུ་སྐྱེས་མ་ཐག་པའི་ལུས་ཀྱིས་ཉེར་ལེན་བྱས་པ་ལས་བློ་དུ་མ་ཅིག་ཅར་
སྐྱེས་ཤིང༌། ཕྱིས་ནི་ཡིད་བློ་རང་གི་རིགས་འདྲ་སྔ་མ་ལས་སྐྱེ་བར་
ངེས་པའི་ཕྱིར་ན། བློ་དུ་མ་ཅིག་ཅར་དུ་སྐྱེ་བ་མིན་ནོ་ཞེ་ན། ཆོས་
ཅན། མངལ་ནས་སྐྱེས་པའི་ཕྱིས་ཀྱང་། ལུས་ཀྱིས་སེམས་ཀྱི་ཉེར་
ལེན་བྱེད་པའི་ནུས་པ་ནི། ཅི་ཡི་ཕྱིར་ན་ལྡོག་པ་ཡིན་པ་མི་འཐད་
པར་ཐལ། མངལ་དུ་སྐྱེས་མ་ཐག་པའི་ལུས་ཀྱིས་སེམས་ཀྱི་ཉེར་ལེན་
བྱེད་པའི་ཕྱིར། གཉིས་པ་བཀག་པ་ལ་གནོད་པ་སྤང་བ་ནི། མ་
ཡིན་རྟེན་ནི་བཀག་ཕྱིར་རོ། །ཞེས་པ་ནས། ཅི་ཞིག་ཕྱིར་ན་ལྡོག་པ་
ཡིན། ། ཞེས་པའི་བར་ གྱིས། ལུས་ཡིད་བློའི་དངོས་ ཀྱི་ཁྱད་པར་
ཅན་ཡིན་པ་བཀག་པ་ལ། ཁོ་ན་རེ། གལ་ཏེ་ཤི་བའི་འོག་ཏུ་ལུས་
ནི་ལྡོག་པ་ན་སེམས་འབའ་ཞིག་གནས་པར་འགྱུར་བར་ཐལ། ལུས་
སེམས་ཀྱི་ཉེར་ལེན་གྱི་རྟེན་མིན། སེམས་སྔ་མ་སེམས་ཕྱི་མའི་ཉེར་
- 273 --
་་
་. ．.…
.་
， ，
...
ང་
་|
་ ་.、：་：|：
.
.
.
.་ བ..…
.
…….|,



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལེན་ཡིན་པ་གང་ཞིག སེམས་སྔ་མ་ལས་སེམས་སྐྱེ་བ་རྒྱུ་མི་འཆད་
པའི་ཕྱིར་ཞེ་ན། འདི་ལ་རྣམ་པར་ཕྱེ་སྟེ་ལན་བཏབ་པ་དང༌། ཚེ་
ཕྱི་མའི་ལུས་ཀྱི་ཉེར་ལེན་ངོས་གཟུང་བ་གཉིས། དང་པོ་ནི། ཁྱོད་
ཀྱི་དེ་གང་ལ་བྱེད། འདོད་ཁམས་ནས་ཤི་འཕོས་མ་ཐག་གཟུགས་
མེད་ཁམས་སུ་སྐྱེ་འགྱུར་གྱི་འདོད་པ་ཁམས་པའི་སྐྱེས་བུ་ལ་བྱེད་དམ།
འདོད་ཁམས་ནས་ཤི་འཕོས་མ་ཐག་འདོད་ཁམས་སུ་སྐྱེ་འགྱུར་ལ་བྱེད་
དམ། དེ་ནས་ཤི་འཕོས་མ་ཐག་གཟུགས་ཁམས་སུ་སྐྱེ་འགྱུར་ལ་བྱེད།
གལ་ཏེ་དང་པོ་ལྟར་ཡིན་ནོ་ཞེ་ན། དེ་འདྲའི་སྐྱེས་བུ་ཆོས་ཅན།
ཁྱོད་ ཤི་འཕོས་མ་ཐག་ཏུ་ཁྱོད་ཀྱི་ སེམས་དེ་འབྱུང་བའི་ལུས་དང་་་
འབྲལ་བར་གནས་པ་ཡིན་ཏེ། ཁྱོད་ཤི་འཕོས་མ་ཐག་ཏུ་ཁྱོད་ཀྱི་
ལུས་སེམས་གཉིས་ལྷན་ཅིག་ཏུ་གནས་པ་ལ། ཁྱོད་ཀྱི་ཚེ་འདིའི་ལུས་
སྐད་ཅིག་ཐ་མ་དེ་ཁྱོད་ཀྱི་སྐྱེ་བ་ཕྱི་མའི་ལུས་སྐད་ཅིག་མ་དང་པོ་དེའི་
ཉེར་ལེན་དང་སེམས་སྐད་ཅིག་མ་དང་པོ་དེའི་ལྷན་ཅིག་བྱེད་རྐྱེན་
དང་། ཁྱོད་ཀྱི་ཚེ་འདིའི་སེམས་སྐད་ཅིག་མ་ཐ་མ་དེ་ཁྱོད་ཀྱི་སྐྱེ་བ་ཕྱི་
མའི་སེམས་སྐད་ཅིག་མ་དང་པོའི་ཉེར་ལེན་དང་། ལུས་སྐད་ཅིག་
མ་དང་པོ་དེ་དེའི་ལྷན་ཅིག་བྱེད་རྐྱེན་དུ་དགོས་པ་གང་ཞིག ཁྱོད་
ཀྱི་སེམས་ཀྱི་རྒྱུན་ཕྱི་མ་གནས་པའི་ཉེར་ལེན་གྱི་རྒྱུར་གྱུར་པའི་འཆི་
འཕོ་ཁའི་སེམས་ཐ་མ་དེ་ཁྱོད་ཀྱི་སྐྱེ་བ་ཕྱི་མའི་ལུས་སྐད་ཅིག་མ་དང་པོ་
དེའི་རྒྱུའི་ནུས་པ་འཇུག་པ་ཐོབ་པར་བྱ་བའི་ཕྱིར་དུ་དེའི་ལྷན་ཅིག་
བྱེད་རྐྱེན་གྱི་ཡན་ལག་ཏུ་མི་འགྱུར་བའི་ཕྱིར། ཕྱི་མ་གཉིས་ལྟར་ན།
ཁྱབ་པ་མེད་ཀྱི་ལན་གཞུང་འདིས་ཤུགས་ལ་བསྟན་ནོ། །དེ་ལྟར་བྱས་
ན་འདོད་པ་ཁམས་ནས་ཤི་འཕོས་མ་ཐག་འདོད་པ་ཁམས་སུ་འགྱུར་
གྱི་འདོད་ཁམས་པའི་སྐྱེས་བུ་ཆོས་ཅན། ཁྱོད་ཤི་འཕོས་མ་ཐག་ཁྱོད་
ཀྱི་ལུས་སེམས་གཉིས་ལྷན་ཅིག་ཏུ་གནས་པ་ཡིན་ཏེ། ཁྱོད་ཀྱི་ཚེ་
— 274 -
༡



-
རྣམ་འགྲེལ་ལེའུ་གཉིས་པའི་ཊིཀྐ
འདིའི་ལུས་སྐད་ཅིག་མ་ཐ་མ་དེ་ཁྱོད་ཀྱི་སྐྱེ་བ་ཕྱི་མའི་ལུས་རྟེན་སྐད་
ཅིག་མ་དང་པོ་དེའི་ཉེར་ལེན་དང༌། སེམས་སྐད་ཅིག་མ་དང་པོ་
དེའི་ལྷན་ཅིག་བྱེད་རྐྱེན་དང༌། ཁྱོད་ཀྱི་ཚེ་འདིའི་སེམས་སྐད་ཅིག་
མ་ཐ་མ་དེ་ཁྱོད་ཀྱི་སྐྱེ་བ་ཕྱི་མའི་སེམས་སྐད་ཅིག་མ་དང་པོ་དེའི་ཉེར་
ལེན་དང༌། ཁྱོད་ཀྱི་སྐྱེ་བ་ཕྱི་མའི་ལུས་སྐད་ཅིག་མ་དང་པོ་དེའི་ལྷན་
ཅིག་ བྱེད་ རྐྱེན་ ཡིན་ པའི་ ཕྱིར། གཉིས་ པ་ ལ། དངོས་ དང༌།
གནོད་བྱེད་ སྤང་ བ་ དང༌། སྒྲུབ་བྱེད་དགོད་པའོ། ། དང་ པོ་ ནི།
འདོད་པ་ཁམས་ནས་ཤི་འཕོས་མ་ཐག་འདོད་པ་ཁམས་སུ་སྐྱེ་བར་
འགྱུར་བའི་འདོད་པ་ཁམས་པའི་སྐྱེས་བུའི་ཚེ་འདིའི་ལུས་སྐད་ཅིག་མ་
ཐ་མ་དེ། དེ་ནས་ཤི་འཕོས་མ་ཐག་འདོད་པ་ཁམས་སུ་སྐྱེས་ པའི་
ལུས་སྐད་ཅིག་མ་དང་པོ་དེའི་ཉེར་ལེན་དང་། དེའི་སེམས་སྐད་
ཅིག་མ་དང་པོ་དེའི་ལྷན་ཅིག་བྱེད་རྐྱེན་ཡིན་ན། དེའི་རྒྱུ་མཚན་ཅི་
ཡིན་ཞེ་ན། འདོད་པ་ཁམས་ནས་ཤི་འཕོས་མ་ཐག་འདོད་པ་ཁམས་
སུ་སྐྱེ་བར་འགྱུར་བའི་འདོད་པ་ཁམས་པའི་སྐྱེས་བུའི་ཚེ་འདི་ཉིད་ཀྱི་
མིག་སོགས་སྐྱེ་མཆེད་ཐ་མ་ལྔ་པོ་ཆོས་ཅན། ཁྱོད་ལུས་གཞན་རང༌
འབྲས་འདོད་པ་ཁམས་སུ་སྐྱེས་མ་ཐག་པའི་གང་ཟག་གི་ལུས་སྐད་
ཅིག་མ་དང་པོ་དེ་སྐྱེད་པར་བྱེད་པའི་ཉེར་ལེན་གྱི་རྒྱུ་ཡིན་ཏེ། ཁྱོད་
རང་གི་ རྫས་ རྒྱུན་དུ་གཙོ་ བོར་དངོས་ སུ་ སྐྱེད་བྱེད་ཡིན་ པའི་ཕྱིར།
གཉིས་པ་ནི། ཁོ་ན་རེ། འདོད་པ་ཁམས་ནས་ཤི་འཕོས་མ་ཐག་
འདོད་པ་ཁམས་སུ་སྐྱེ་བར་འགྱུར་བའི་འདོད་པ་ཁམས་པའི་གང་ཟག་
གི་རྒྱུད་ཀྱི་ལུས་སྐད་ཅིག་མ་ཐ་མ་ཆོས་ཅན། རང་འབྲས་འདོད་པ་
ཁམས་སུ་སྐྱེས་མ་ཐག་པའི་གང་ཟག་གི་ལུས་སྐད་ཅིག་མ་དང་པོ་དེའི་
ཉེར་ལེན་དང་། དེའི་སེམས་སྐད་ཅིག་མ་དང་པོའི་ལྷན་ཅིག་བྱེད་
རྐྱེན་མ་ཡིན་ཏེ། དེ་ལྟར་དུ་རྒྱང་པན་གྱིས་མ་དམིགས་པའི་ཕྱིར།
— 275 -
'' ་ ཐ：
་......
...
་ ་....་
， ，
，
|：
，
，,，
༔
，，
，，..….•-，..., , ，-...--|
，
，
...... -
---



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཞེས་པ་འབྲེལ་ཟླ་མ་དམིགས་པའི་གཏན་ཚིགས་དང༌། དེ་འདྲའི་
གང་ཟག་གི་རྒྱུད་ཀྱི་དབང་པོ་ཆོས་ཅན། རང་འབྲས་དབང་པོ་ཕྱི་
མ་མཚམས་སྦྱོར་ཏེ། དབང་པོ་ཡིན་པའི་ཕྱིར། ཞེས་པ་འགལ་
དམིགས་ཀྱི་རྟགས་ཡང་དག་ཡིན་པའི་ཕྱིར་ཞེ་ན། ཚེ་འདིའི་ལུས་ཐ་
མ་དེ་ཚེ་ཕྱི་མའི་ལུས་སྐད་ཅིག་མ་དང་པོ་དེ་ཡི་ལྷན་ཅིག་བྱེད་རྐྱེན་གྱི་
ཡན་ལག་གི་དངོས་པོ་དང་། ལུས་སྐད་ཅིག་མ་དང་པོ་དེའི་ཉེར་
ལེན་གྱི་རྒྱུ་ཉིད་ཡིན་པ་འགོག་པ་ལ། རྒྱང་པན་གྱིས་མི་དམིགས་པ་
རྟགས་སུ་བཀོད་པའི་ཚེ། དེ་ཆོས་ཅན། དེ་དེ་མ་ཡིན་པར་ངེས་
པར་བྱེད་པའི་རྟགས་ཡང་དག་མ་ཡིན་ཏེ། དེ་མིན་པར་རབ་ཏུ་
བཤད་ཟིན་པའི་ཕྱིར། དབང་སོགས་ཀྱང་ནི་ཆོས་ཅན། དེ་སྒྲུབ་
ཀྱི་རྟགས་ཡང་དག་མ་ཡིན་ཏེ། དེ་སྒྲུབ་ཀྱི་ལྷག་ལྡན་གྱི་སྒྲས་བརྗོད་
པའི་དེ་སྒྲུབ་ཀྱི་མ་ངེས་པའི་གཏན་ཚིགས་ཡིན་པའི་ཕྱིར། གསུམ་པ་
ནི། ཚེ་འདི་ཞེས་པའི་སྐབས་སུ། ཚེ་འདིའི་དབང་པོ་ཐ་མ་དེས།
རང་འབྲས་དབང་པོ་ཕྱི་མ་མཚམས་སྦྱོར་བར་བསྟན་པ་ལ། དེའི་རྒྱུ་
མཚན་ཅི་ཡིན་ཞེ་ན། དེ་འཆད་པ་ལ་འདི་བྱུང་། སྐྱེ་བ་ཕྱི་མའི་
དབང་པོ་གཞན་དང་གཞན་ཡང༌། རང་གི་རིགས་འདྲ་སྔ་མ་ལས་
སྐྱེ་བ་དག་ཀྱང་གྲུབ་པ་ཉིད་ཡིན་ཏེ། ད་ལྟར་གྱི་དབང་པོ་སྔ་མས་
རང་གི་རིགས་འདྲ་ཕྱི་མ་ལ་ཕན་འདོགས་པའི་ནུས་པ་དག་ནི་མཐོང་
པ་ཡིན་པའི་ཕྱིར་ཏེ། དབང་པོ་སྔ་མ་གསལ་བ་ལས་དེའི་རིགས་
འདྲ་ཕྱི་མ་གསལ་བ་དང༌། དེ་སྔ་མ་རྙོག་པ་ལས་དེའི་རིགས་འདྲ་ཕྱི་
མ་རྙོག་པར་འགྱུར་བ་མཐོང་བའི་ཕྱིར། ཁོ་ན་རེ། གལ་ཏེ་ལྟར་གྱི་
དབང་པོ་རྣམས་རང་གི་རིགས་འདྲ་སྔ་མ་ལས་སྐྱེས་པ་མ་ཡིན་ཏེ།
འབྱུང་བའི་ལུས་ཀྱིས་ཉེར་ལེན་བྱས་པ་ལས། ད་ལྟར་གྱི་དབང་པོ་
དེ་སྐྱེ་བའི་ཕྱིར་ཞེ་ན། དེ་མ་ཡིན་པར་ཐལ། དེ་ལ་ཡང་སྔ་མ་
— 276



རྣམ་འགྲེལ་ལེའུ་གཉིས་པའི་ཊིཀྐ
དབང་པོ་བཅས་ལས་ཡིད་ཤེས་མིན་ཞེས་བཤད་པ་བཞིན་དུ་ཐལ་བར་
འགྱུར་བའི་སྐྱོན་ཡོད་པའི་ཕྱིར། ཁོ་ན་རེ། ད་ལྟར་གྱི་དབང་པོ་
རྣམས་སེམས་ལས་སྐྱེའོ་ཞེ་ན། སྐྱེ་བ་ཕྱི་མའི་ལུས་གཞན་ཡང་སེམས་
འདི་ཉིད་ལས་ནི་སྐྱེ་བར་འགྱུར་བར་ཐལ། ཕྱོགས་སྔ་མ་དེའི་ཕྱིར།
གསུམ་པ་དོན་བསྡུ་བ་ནི། ལུས་ཡིད་བློའི་ཉེར་ལེན་དང་ལྷན་ཅིག་
བྱེད་རྐྱེན་ཁྱད་པར་ཅན་མིན་པ་དེས་ན། ཐ་མལ་པ་དང་། དགྲ་
བཅོམ་པ་ཐ་མ་ཡི་ནི་སེམས་རྣམས་ཀུན་ཆོས་ཅན། རང་འབྲས་རིག་
པ་ཕྱི་མ་མཚམས་སྦྱོར་བ་མེད་དེ། དེ་ལྟར་སྦྱོར་བའི་རྒྱུ་དབུགས་
འབྱུང་རྔུབ་དང་བྲལ་བའི་ཕྱིར། ཞེས་རྟགས་སུ་བཀོད་པ་དེའི་ཚེ་དེ་
སྒྲུབ་ཀྱི་རྟགས་ཡང་དག་མིན་ཏེ། དེ་ལྟར་དུ་གོང་དུ་བསྒྲུབས་ཟིན་
པའི་ཕྱིར། ཐ་མལ་པའི་འཆི་སེམས་ཆོས་ཅན། རང་འབྲས་རིག་
པ་ཕྱི་མ་མཚམས་མི་སྦྱོར་ཏེ། ཞེས་པ་དེ་འདྲའི་སྒྲུབ་བྱེད་དེ་སྒྲུབ་ཀྱི་
རྟགས་ཡང་དག་མ་ཡིན་ཏེ། དེ་དེ་སྒྲུབ་ལྷག་ལྡན་གྱི་སྒྲས་བརྗོད་
པའི་དེ་སྒྲུབ་ཀྱི་མ་ངེས་པའི་གཏན་ཚིགས་སུ་འདོད་པ་ཡིན་པའི་་་
ཕྱིར། །གཉིས་པ་སྐྱེ་བ་དུ་མར་གོམས་ཀྱང་མཐའ་མེད་དུ་འཕེལ་བ་མི་
འཐད་ པ་ སྤང་ བ་ལ། རྩོད་ པ་ དང་ ལན་ གཉིས། དང་ པོ་ ནི།
བརྩེ་བ་དང་ཤེས་རབ་སོགས་གོམས་པ་ལས་ཅུང་ཟད་ཁྱད་པར་དུ་
འགྱུར་ན་ཡང་། ཚད་ཅན་གྱི་རང་བཞིན་ལས་འདས་ནས་མཐའ་
མེད་དུ་འཕེལ་བར་འགྱུར་བ་མ་ཡིན་ཏེ། དཔེར་ན་མཆོངས་པ་
གོམས་པ་ལས་ཅུང་ཟད་ཁྱད་པར་དུ་འགྱུར་ན་ཡང་མཐའ་མེད་དུ་མི་
འཕེལ་བ་དང་། ཆུའི་དྲོད་མཐའ་མེད་དུ་མི་འཕེལ་བ་བཞིན་ནོ་ཞེ་
ན། གཉིས་པ་ལན་ནི། མཆོངས་པ་དང་རྩའི་དྲོད་ལ་ཁྱད་པར་
ཅན་གྱི་རྟགས་མེད་པ་དང་། བརྩེ་སོགས་ལ་ཡོད་པ་དང་། དེ་ལ་
རྩོད་པ་སྤང་བའོ། །དང་པོ་ལ་རྟགས་ཀྱི་ཁྱད་པར་ངོས་གཟུང་ནས་དེ་
ལ་ཡ་ 277 མ
...…
..…
.
，
，
་，…
………...…..…..……
.…..
…...



-
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དཔེ་གཉིས་ལ་མེད་པ་དང༌། ཁྱད་པར་དེ་ཡོད་ན་མཐའ་མེད་དུ་
འཕེལ་བར་ཐལ་བའོ། །
དང་པོ་ནི། དེས་ན་སྙིང་རྗེ་གོམས་པ་ལས་ཐུགས་རྗེ་ཆེན་པོ་
གྲུབ་པ་མེད་དེ། དེ་མེད་པས་ཐུགས་རྗེ་ཆེན་པོ་དེ་ཐུབ་པ་ཚད་མའི་
སྐྱེས་བུ་ཡིན་པའི་སྒྲུབ་བྱེད་དུ་མ་གྲུབ། དེ་མ་གྲུབ་པས། ཚད་མར་
གྱུར་པ་འགྲོ་ལ་ཕན་བཞེད་པ། ། ཞེས་ཐུབ་པ་ལ་ཚད་མའི་སྒོ་ནས་
བསྟོད་པ་མི་འཐད་དོ་ཞེ་ན། སྙིང་རྗེ་མཐའ་མེད་དུ་འཕེལ་བའི་
རྟགས་འགོད་པ། བྱས་ཏེ། ཞེས་པས་སྟོན། མཐའ་མེད་དུ་
འཕེལ་བའི་རྒྱུ་རྩོལ་བ་ཕྱི་མ་ལ་མི་ལྟོས་པ་དེ་མཆོངས་པ་ལ་མ་གྲུབ་ཅེས་
སྟོན་པ་ལ། དེ་ལ། ཞེས་སོགས་བྱུང༌། དེའི་རྟེན་དེ་ཆུ་ལ་མ་
གྲུབ་ཅེས་སྟོན་པ་ལ། རྟག་དུ་ཞེས་པ་བྱུང༌། མཆོངས་པ་གོམས་པ་
རྩོལ་བ་ཕྱི་མ་ལ་མི་ལྟོས་ཤེ་ན། དེ་འགོག་པ་ལ། གང་ཚེ། ཞེས་
སོགས་བྱུང་། སྙིང་རྗེ་མཐའ་མེད་དུ་འཕེལ་པའི་རྟགས། གོམས་
པ་རང་གི་ངང་གིས་འཇུག་པ་དང་། རྟེན་བརྟན་པ་དང་རྩོལ་བ་ཕྱི་
མ་ལ་མི་ལྟོས་པར་སྒྲུབ་པ་གསུམ་ནི་རིམ་པ་ལྟར། སེམས་ལ། ཞེས་
པ་དང་། དེ་ཕྱིར། ཞེས་པ་དང་དེས། ཞེས་སོགས་ཀྱིས་སྟོན།
སླར་ཡང་མཇུག་བསྡུས་ཏེ་སྙིང་རྗེ་མཐའ་མེད་དུ་འཕེལ་བའི་རྟགས་
འགོད་པ་ལ། གང་ཕྱིར། ཞེས་གསུངས་སོ། །དེ་དག་གི་སྐབས་སུ་
སྙིང་རྗེ་གོམས་པ་ལས་མཐའ་མེད་དུ་འཕེལ་བ་དང༌། རིགས་འདྲ་
སྔ་ མ་ གོམས་ པ་ ལས་ མཐའ་ མེད་ དུ་ འཕེལ། ཞེས་ བསྟན་ པ་ ལ།
མཆོངས་པ་ཡང་མཐའ་མེད་དུ་འཕེལ་བར་ཐལ། དེ་གོམས་པ་ལས་
འཕེལ་བའི་ཕྱིར། མ་གྲུབ་ན། སྙིང་རྗེ་གོམས་པ་ལས་མཐའ་མེད་
དུ་འཕེལ་བར་བུད། ཅེས་པ་དང༌། སེམས་ཅན་ཐམས་ཅད་ཀྱི་
རྒྱུད་ལ་སྙིང་རྗེ་ཆེན་པོ་ཡོད་པར་ཐལ། སེམས་ཅན་ཐམས་ཅད་ཀྱི་
- 278



རྣམ་འགྲེལ་ལེའུ་གཉིས་པའི་ཊཱིཀྐ
རྒྱུད་ལ་སྙིང་རྗེ་སྐྱེ་མྱོང་བ་གང་ཞིག སྙིང་རྗེ་རིགས་འདྲ་སྔ་མ་ལས་
མཐའ་མེད་དུ་འཕེལ་བའི་ཕྱིར། ཞེས་པའི་རྩོད་ པ་ གཉིས་རིམ་་་
བཞིན་སྤོང་བ་ལ། དེ་ལྟར་མཆོངས་ཉིད་ཅེས་པ་དང་། བརྩེ་རང་
ཞེས་ སོགས་གསུངས། བརྩེ་བ་དང་ཤེས་རབ་ཆོས་ཅན། ཁྱོད་
མཐའ་ མེད་ དུ་ མི་ འཕེལ་ བའི་ རང་ བཞིན་ དེ་ འདྲའང་ མ་ ཡིན་ ཏེ།
ཁྱོད་གལ་ཏེ་ལན་ཅིག་གོམས་པར་བྱས་ཏེ་སླར་ཡང་ནི་འབད་རྩོལ་ཕྱི་
མ་ལ་ནི་ལྟོས་པར་འགྱུར་རམ། རྟེན་མི་བརྟན་པ་ཉིད་དུ་འགྱུར་ན།
ཁྱད་པར་དག་ནི་མཐའ་མེད་དུ་མི་འཕེལ་ན་ཡང་། ཁྱོད་གོམས་
ཟིན་འབད་རྩོལ་ཕྱི་མ་ལ་མི་ལྟོས། རྟེན་བརྟན་གོམས་པ་རང་གི་
ངང་གིས་འཇིག་པའི་སེམས་ཀྱི་ཡོན་ཏན་ཡིན་པའི་ཕྱིར། མཆོངས་
པ་ཆོས་ཅན། ཁྱོད་མཐའ་མེད་དུ་འཕེལ་བ་མ་ཡིན་ཏེ། ཁྱོད་སྔ་མ་
དེ་ལ་ཕན་འདོགས་པའི་ནུས་པའི་ལུས་ཀྱི་རྩོལ་བ་སྔ་མ་རྣམས་ཀྱིས་
ཁྱོད་ཀྱིས་ཁྱད་པར་ཕྱི་མ་དག་ལ་ནི་ཕན་པ་སྒྲུབ་པའི་ནུས་པ་མེད་པའི་
ཕྱིར་དང༌། ཆུའི་དྲོད་ཆོས་ཅན། ཁྱོད་ཀྱི་ཁྱད་པར་ཅུང་ཟད་་
འཕེལ་ ཡང་ མཐའ་ མེད་ དུ་ འཕེལ་ བའི་ རང་ བཞིན་ ཉིད་ མིན་ ཏེ།
རྟག་ཏུ་ཁྱོད་ཀྱི་རྟེན་ཆུ་དེ་གནས་པ་མ་ཡིན་པར་བསྐམས་ནས་རྒྱུན་
འཆད་པ་ཡིན་པའི་ཕྱིར། གཉིས་པ་ནི། ཁོ་ན་རེ། མཆོངས་པ་
ཡང་ གོམས་ཟིན་ལུས་ཀྱི་འབད་རྩོལ་བསྐྱར་མ་ལ་མི་ལྟོས་ སོ་ཞེ་ན།
མཆོངས་པ་ཆོས་ཅན། ཁྱོད་སྐྱེད་པའི་རྩོལ་བ་སྔ་མ་ཞིག་གིས་ཁྱོད་
སྐྱེད་པའི་རྩོལ་བ་ཕྱི་མ་གཞན་དང་གཞན་གོང་ནས་གོང་དུ་ཁྱད་པར་
དུ་བྱེད་པར་འགྱུར་པར་ཐལ། དེ་ཡིན་པའམ་ཁྱོད་གོམས་པ་རྩོལ་བ་
ཕྱི་མ་ལྟོས་པ་གང་རུང་གང་ཞིག རྒྱུ་མཚན་གང་གི་ཚེ་ཁྱོད་ལན་
ཅིག་གོམས་པར་བྱས་པ་ལ་ཡང་འབད་རྩོལ་ ཕྱི་མ་ལ་ལྟོས་པར་མི་་
འགྱུར་བའི་ཕྱིར། གཉིས་པ་ལ། མདོར་བསྟན་པ་དང༌། རྒྱས་
ཡ-279 ཁམས་པ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ།
པར་བཤད་པ་གཉིས། དང་པོ་ནི། བརྩེ་བ་དང་། ཤེས་རབ་
སོགས་ཆོས་ཅན། ཁྱོད་ཀྱི་རྟེན་བརྟན་པ་ཡིན་ཏེ། ཁྱོད་སེམས་
རིག་ཅིང་གསལ་ཙམ་ལ་བརྟེན་ནས་རང་གི་རིགས་འདྲ་སྔ་མ་གོམས་
པ་ལས་སྐྱེས་པའི་སེམས་ཀྱི་ཡོན་ཏན་ཡིན་པའི་ཕྱིར། དེ་ཆོས་ཅན།
ཁྱོད་གོམས་ཟིན་ལུས་ཀྱི་འབད་རྩོལ་བསྐྱར་མ་ལ་ལྟོས་པ་མ་ཡིན་ཏེ
ཁྱོད་རང་གི་རིགས་འདྲ་སྔ་མ་གོམས་པ་ལས་སེམས་རྒྱུད་ལ་རང་གི་
ངང་གིས་འཇུག་པར་འགྱུར་བའི་སེམས་ཀྱི་ཡོན་ཏན་ཡིན་པའི་ཕྱིར།
དཔེར་ན། ཤིང་སྐམ་པོ་མར་གྱིས་སྤྱན་པ་ལས། མེ་ལ་སོགས་པ་
སྦར་བའི་རྩོལ་བ་ལན་ཅིག་བྱས་པ་ཙམ་གྱིས་མེ་རང་གི་ངང་གིས་་
འཇུག་པ་བཞིན་དང་། དངུལ་ཆུ་དང་གསེར་འདུལ་སྦྱོང་བྱས་པ་
རྣམས་གཡལ་ལ་སོགས་པའི་དྲི་མ་དང་བྲལ་བར་རང་གི་ངང་གིས་
འབྱུང་གི སླར་ཡང་གཡའ་སོགས་ཀྱི་དྲི་མ་དང་བྲལ་བའི་ཕྱིར་དུ་
རྫས་ཀྱི་ཁ་སྦྱོར་གཉིས་པ་སོགས་ལ་མི་ལྟོས་པ་བཞིན་ནོ། ། གཉིས་པ་
རྒྱས་པར་བཤད་པ་ལ། རྟེན་བརྟེན་པ་ནི། བརྩེ་དང་ཤེས་རབ་
སོགས་ཆོས་ཅན། རང་གི་རིགས་འདྲ་སྔ་མ་དེ་དག་ལས་སྐྱེས་པ་
ཡིན་ཏེ། དེ་ཡིན་པའམ། གོམས་ཟིན་ལུས་ཀྱི་འབད་རྩོལ་བསྐྱར་
མ་ལ་ལྟོས་པ་གང་རུང་གང་ཞིག ཕྱི་མ་མ་ཡིན་པ་དེའི་ཕྱིར། ངག་
དོན་ནི། རྟེན་བརྟན་པ་ཡིན་ཏེ། སེམས་ཀྱི་ངོ་བོ་ཉིད་དུ་སྐྱེས་པའི་
ཡོན་ཏན་ཡིན་པའི་ཕྱིར། གོམས་ཟིན་འབད་རྩོལ་བསྐྱར་མ་ལ་མི་
ལྟོས་པ་ནི། དེ་ཆོས་ཅན། ཁྱོད་གོམས་ཟིན་ལུས་ཀྱི་འབད་རྩོལ་
བསྐྱར་མ་ལ་མི་ལྟོས་ཏེ། ཁྱོད་རང་གི་རིགས་འདྲ་སྔ་མའི་རྩོལ་བ་
ལས་རང་གི་རིགས་འདྲ་ཕྱི་མ་དང༌། དེའི་ཕྱི་མར་གོང་ནས་གོང་དུ་
ཁྱད་པར་དུ་བྱེད་པར་འགྱུར་བའི་ཕྱིར་ཏེ། ཁྱོད་རང་གི་རིགས་འདྲ་
སྔ་མ་ལས་སྐྱེས་པ་བསྟན་ཟིན་པ་དེས་ནའི་ཕྱིར། དོན་བསྡུ་བ་ནི།
— 280 --



རྣམ་འགྲེལ་ལེའུ་གཉིས་པའི་ཊཱིཀྐ
བརྩེ་བ་དང་ཤེས་རབ་ལ་སོགས་པའི་བློ་དེ་དག་ཆོས་ཅན། ཁྱོད་
སྦྱོར་བ་གཉིས་ལྡན་དུ་གོམས་པར་གྱུར་ན་ཚད་ཅན་དུ་གང་ན་གནས་
ཏེ་མི་གནས་པ་ཡིན་ཏེ། རྒྱུ་མཚན་གང་གི་ཕྱིར་ན་ཁྱོད་གོམས་ཟིན་
ལུས་ཀྱི་འབད་རྩོལ་བསྐྱར་མ་ལ་མི་ལྟོས་པར་རང་གི་རིགས་མཐུན་སྔ་
མ་ཡི་ས་བོན་ལས་ནི་གོང་ནས་གོང་དུ་འཕེལ་བ་ཅན་གྱི་སེམས་ཀྱི་ཡོན་
ཏན་ཡིན་པའི་ཕྱིར། གསུམ་པ་ལ། རྐྱེན་གོམས་པ་ལས་འཕེལ་བ་
ལ་རྩོད་པ་སྤང་བ། ཉེར་ལེན་རིགས་འདྲ་ལས་འཕེལ་བ་ལ་རྩོད་པ་
སྤང་པའོ། །
དང་པོ་ནི། བརྩེ་སོགས་གོམས་པ་ལས་མཐའ་མེད་དུ་འཕེལ་
བ་བཞིན་དུ་མཆོངས་པ་ཡང་མཐའ་མེད་དུ་འཕེལ་བ་ཡིན་ནོ་ཞེ་ན།
བརྩེ་སོགས་གོམས་པ་ལས་འཐའ་མེད་དུ་འཕེལ་བ་དེ་ལྟར་ཐ་མལ་
པའི་མཆོངས་པ་རིགས་འདྲ་སྔ་མ་ཉིད་ལས་རིགས་འདྲ་ཕྱི་མ་མཐའ་
མེད་དུ་མཆོངས་པ་མིན་པར་ཐལ། ཐ་མལ་པའི་མཆོངས་པ་དེ་རང་
རྒྱུ་སྐྱེས་བུའི་ལུས་སྟོབས་དང༌། འབད་རྩོལ་ཇི་ཙམ་ཡོད་པ་དེ་ཙམ་
དུ་འབྱུང་བའི་ཕྱིར། དེས་ན་ཐ་མལ་པའི་མཆོངས་པ་ཚད་ཅན་དུ་
ངེས་པའི་བདག་ཉིད་ཡིན་ཏེ། དེའི་རྒྱུ་ཐ་མལ་པའི་ལུས་ཀྱི་སྟོབས་
དང་འབད་རྩོལ་དག་གིས་ ཐ་མལ་པའི་མཆོངས་པ་དེ་ཚད་ཅན་དུ་
སྐྱེད་པའི་ནུས་པ་ངེས་པ་ཉིད་ཀྱི་ཕྱིར། ཁོ་ན་རེ། མཆོངས་པ་སྦྱོང་
བའི་སྐྱེས་བུ་དེས་དང་པོ་ཉིད་ནས་ཕྱིས་འབྱོངས་པའི་གནས་སྐབས་
བཞིན་དུ་མཆོངས་པར་ཐལ། ཐ་མལ་པའི་མཆོངས་པ་ཚད་ཅན་དུ་
ངེས་པའི་བདག་ཉིད་ཡིན་པའི་ཕྱིར་ཟེར་ན། དེ་འདྲའི་སྐྱེས་བུ་དེ་
ནི་ཆོས་ཅན། དང་པོ་སྦྱོང་བའི་དུས་ནས་ཕྱིས་འབྱོངས་པའི་གནས་
སྐབས་བཞིན་དུ་མཆོངས་པ་མིན་ཏེ། བད་ཀན་སོགས་ཀྱིས་ལུས་
ཡང་བ་དང་མི་མཐུན་པར་བྱས་པའི་ཕྱིར། ཁོ་ན་རེ། དེ་འདྲའི་
ཡ 281 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྐྱེས་བུ་དེས་བད་ཀན་གྱིས་ལུས་ལྕི་བདེ་བསལ་བ་ནས་མཐའ་མེད་དུ་
མཆོངས་པར་འགྱུར་རོ་ཞེ་ན། དང་པོ་མཆོངས་པ་སྦྱོང་པའི་སྐྱེས་བུ་
ཆོས་ཅན། ཁྱོད་ཀྱི་མཆོངས་པ་སྦྱོང་བའི་རྩོལ་བས་རིམ་གྱིས་ལུས་
ཡང་བ་དང༌། མི་མཐུན་པ་ལུས་ལྕི་བ་བསལ་ན་ཡང་མཐའ་མེད་དུ་
མཆོངས་པ་མ་ཡིན་པར་ཐལ། རང་གི་ལུས་ཀྱི་སྟོབས་ཀྱི་ཆ་ཇི་ཙམ་
གནས་ པ་ ཉིད་ ཀྱི་ བར་ དུ་ ཁྱོད་ ཀྱི་ མཆོངས་ པ་ གནས་ པའི་ ཕྱིར།
གཉིས་པ་ནི། ཁོ་ན་རེ། སེམས་ཅན་ཐམས་ཅད་ཀྱི་རྒྱུད་ལ་སྙིང་རྗེ་
ཆེན་ པོ་ ཡོད་ པར་ ཐལ། སྙིང་རྗེ་ ཆེན་ པོ་ ལ་ ཐོག་ མ་ མེད་ ཅིང༌།
རང་གི་རིགས་འདྲ་ལས་སྐྱེས་པ་ཡིན་པའི་ཕྱིར་ཞེ་ན། རང་གི་་་་
རིགས་འདྲ་སྔ་མའི་ས་བོན་ལས་བྱུང་བའི་བརྩེ་བ་སྙིང་རྗེ་ཆེན་པོ་ཆོས་
ཅན། བྱང་སེམས་མཐོང་ལམ་པའི་སེམས་ལ་རང་གི་ངང་གིས་་
འཇུག་པ་དེའི་བདག་ཉིད་དུ་འགྱུར་བ་ཡིན་ཏེ། ཁྱོད་བྱང་སེམས་
དེས་གོམས་པར་བྱས་པའི་སྙིང་རྗེ་ཡིན་པ་གང་ཞིག ཁྱོད་དེའི་རྒྱུད་
ལ་གལ་ཏེ་རང་གི་རིགས་འདྲའི་ས་བོན་གྱི་རྒྱུ་ཅན་མི་མཐུན་ཕྱོགས་ཞེ་
སྡང་ སོགས་ ཀྱིས་ གནོད་ པ་ མེད་ པའི་ ཕྱིར། ཡང་ དེ་ ཆོས་ ཅན།
སེམས་ཅན་ཀུན་ལ་ཡོད་པར་ཐལ་བའི་སྐྱོན་མེད་དེ། ཁྱོད་སེམས་
ཅན་འགའ་ཞིག་གི་རྒྱུད་ལ་སྐྱེས་ཀྱང་མི་མཐུན་ཕྱོགས་ཞེ་སྡང་སོགས་
ཀྱིས་བཅོམ་པ་སྲིད་པའི་ཕྱིར། བརྩེ་སོགས་མཐུན་རྐྱེན་གོམས་པ་
དང་མ་བྲལ་ན་མཐའ་མེད་དུ་འཕེལ་བར་དཔེའི་སྒོ་ནས་སྟོན་པ་ནི།
བརྩེ་བ་དེ་རང་གི་རིགས་འདྲ་སྔ་མ་གོམས་པ་ལས་མཐའ་མེད་དུ་་
འཕེལ་ བ་ཡིན་ཏེ། རྒྱུ་མཚན་འདི་འདི་ལྟར་རང་གི་རིགས་འདྲ་
གོམས་ པ་ སྔ་ མ་ དང་། སྔ་མ་དེའི་ སེམས་ ཀྱི་ ཆོས་ བརྩེ་ བ་ དང་།
ཆགས་བྲལ་གྱི་བློ་ལ་སོགས་པ་རང་གི་རིགས་འདྲ་ཕྱི་མ་གཞན་དག་གི་
བསལ་བ་ཡི་ནི་རྩ་བ་ཡིན་པའི་ཕྱིར། འོ་ན་བརྩེ་བ་གོམས་པ་ལས་
282 -



རྣམ་འགྲེལ་ལེའུ་གཉིས་པའི་ཊཱིཀྐ
མཐར་ སེམས་ ཀྱི་ བདག་ ཉིད་ དུ་ འགྱུར་ བའི་ དཔེ་ ཡོད་ དམ་ ཞེ་ ན།
ཡོད་དེ། དགྲ་བཅོམ་པའི་རྒྱུད་ལ་ཆགས་བྲལ་གྱི་བློ་རང་གི་ངང་
གིས་འབྱུང་བ་དང་ཆགས་ཅན་གྱིས་ཆགས་པ་གོམས་པ་ལས། དེའི་
སེམས་རྒྱུད་དེའི་བདག་ཉིད་དུ་འགྱུར་བ་དང༌། མི་ སྡུག་པ་སྒོམ་
པའི་རྣམ་འབྱོར་པས་ཡིད་ལོག་གོམས་པས་རང་གི་སེམས་རྒྱུད་ཡིད་
ལོག་ དེའི་ བདག་ ཉིད་ དུ་ འགྱུར་ བ་ བཞིན་ ནོ། ། གཉིས་ པ་ ལ།
མདོར་བསྟན། རྒྱས་པར་བཤད། དོན་བསྡུ་བའོ། ། དང་པོ་ནི།
རང་གཞན་སྡུག་བསྔལ་དང་བྲལ་བར་འདོད་པའི་བྱང་སེམས་སོ་སྐྱེ་
རྣམས་ཀྱིས་རང་ཉིད་སྡུག་བསྔལ་ལས་མ་གྲོལ་བར་གཞན་སྡུག་བསྔལ་
ལས་སྒྲོལ་མི་ནུས་པས། དང་པོར་རང་ཉིད་སྡུག་བསྔལ་ལས་གྲོལ་
བར་བྱེད་པའི་ཐབས་ལ། རྟོག་པའི་ཚུལ་སྟོན་པ་ནི། བརྩེ་ལྡན་
བྱང་སེམས་སྦྱོར་ལམ་པ་ཆོས་ཅན། ཐོག་མར་རང་ཉིད་སྡུག་བསྔལ་
ལས་གྲོལ་བའི་ཐབས་རྣམས་ལ་ནི་མངོན་སུམ་དུ་སྦྱོར་བར་མཛད་
རིགས་ཏེ། རང་གཞན་གྱི་སྡུག་བསྔལ་གཞོམ་པར་འདོད་པའི་སོ་སྐྱེ་
ཡིན་པའི་ཕྱིར། ཁྱབ་སྟེ། གཞན་སྡུག་བསྔལ་ལས་སྒྲོལ་བ་ལ་་་
བདེན་བཞིའི་གནས་ལུགས་ཕྱིན་ཅི་མ་ལོག་པར་བསྟན་དགོས། དེ་
ལ་ཡང་ཀུན་འབྱུང་དེའི་ཐབས་ལས་བྱུང་བ་སྡུག་བསྔལ་དང༌། དེའི་
རྒྱུ་དང༌། ལམ་བདེན་གྱི་ཐབས་ལས་བྱུང་བ་འགོག་བདེན་དང༌།
དེ་ཐོབ་བྱེད་ཀྱི་ཐབས་ལམ་བདེན་རྣམས་རང་ལ་ལྐོག་ཏུ་གྱུར་ནས་མི་
ཤེས་ན་དེ་གཞན་ལ་ཕྱིན་ཅི་མ་ལོག་པར་འཆད་པ་ནི་དཀའ་བ་ཡིན་
པའི་ཕྱིར་རོ། །
གཉིས་པ་ལ། སྤང་བྱ་ལ་རྟོག་པའི་ཐབས། གཉེན་པོ་ལ་
རྟོག་པའི་ཚུལ། དེ་ལྟར་བརྟགས་པའི་དགོས་པའོ། ། དང་པོ་ནི།
འོ་ན། དེས་ བདེན་ བཞིའི་ གནས་ ལུགས་ ལ་ རྟོག་ པར་ མཛད།
- 283 མཁ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཐོག་མར་གང་ལ་རྟོག་པར་མཛད་ཅེ་ན། དེས་དང་པོར་སྡུག་བསྔལ་
གྱི་ངོ་བོ་ལ་རྟོག་པར་མཛད་དེ། དེས་སྡུག་བསྔལ་གྱི་ངོ་བོ་ལ་ལུང་ལ་
བརྟེན་ པའི་ ཐོས་པའི་ ཤེས་ རབ་དང་། རིགས་པ་ལ་བརྟེན་ པའི་་
སེམས་བྱུང་གི་ཤེས་རབ་ཀྱི་རྣམ་པར་དཔྱོད་པར་མཛད་པའི་ཕྱིར།
དེ་ལྟར་ཐོས་བསམ་གྱི་ཤེས་རབ་ཀྱིས་དཔྱད་ནས། སྡུག་བསྔལ་གྱི་ངོ༌
བོ་ཁོང་དུ་ཆུད་པ་ན། སྡུག་བསྔལ་གྱི་རྒྱུ་ཡོད་མེད་དང་། སྡུག་
བསྔལ་ གྱི་ རྒྱུ་དེ་རྟག་མི་རྟག་ལ་སོགས་པ་སྡུག་བསྔལ་གྱི་རྒྱུའི་ རང་་
བཞིན་ལ་རྟོག་པར་མཛད་དེ། རྒྱུ་མཚན་གང་གི་ཕྱིར་ན་སྡུག་བསྔལ་
རྒྱུ་མེད་དང༌། རྒྱུ་དེ་རྟག་པ་དེ་ལྟར་དུ་གནས་ན། འབྲས་བུ་སྡུག་
བསྔལ་ གཉེན་པོའི་སྟོབས་ ཀྱིས་ལོག་ པ་ གཟིགས་ པ་ མེད་ པའི་ ཕྱིར།
དེ་ལྟར་སྡུག་བསྔལ་ལ་རྒྱུ་ཡོད་མེད་དང༌། རྒྱུ་དེ་རྟག་མི་རྟག་དཔྱད་
པ་བྱས་པ་ལས་སྡུག་བསྔལ་ལ་རྒྱུ་ཡོད་པ་དང་། རྒྱུ་མི་རྟག་པར་གྲུབ་
སྟེ། སྡུག་བསྔལ་ཉིད་རེས་འགའ་སྐྱེ་བའི་རྟགས་ཀྱི་ཁྱད་པར་གྱིས་
སྡུག་བསྔལ་ལ་རྒྱུ་ཡོད་པ་དང་། སྡུག་བསྔལ་གྱི་རྒྱུ་འཕེལ་འགྲིབ་
བྱེད་པའི་རྟགས་ཀྱི་ཁྱད་པར་གྱིས་སྡུག་བསྔལ་གྱི་རྒྱུ་དེ་མི་རྟག་པར་
གྲུབ་ པའི་ ཕྱིར། གཉིས་པ་ནི། བྱང་སེམས་སྦྱོར་ལམ་ པ་དེས།
སྡུག་ བསྔལ་ ལ་ རྒྱུ་ཡོད་ པ་ དང་། རྒྱུ་ དེ་ མི་རྟག་ པར་ གྲུབ་ པ་ ན།
སྡུག་བསྔལ་གྱི་རྒྱུ་དེ་ཡི་ནི་མི་མཐུན་ཕྱོགས་གཉེན་པོ་ལ་བརྟགས་པ་
མཛད་རིགས་ཏེ། ། སྡུག་བསྔལ་དེའི་རྒྱུ་གཉེན་པོའི་སྟོབས་ཀྱིས་་་་
གཞོམ་པར་འདོད་པའི་གང་ཟག་ཡིན་པའི་ཕྱིར། འོ་ན། དེའི་
གཉེན་པོ་ལ་རྟོག་པའི་ཐབས་དེ་གང་སྙམ་ན། བྱང་སེམས་སྦྱོར་ལམ་
པ་ཆོས་ཅན། སྡུག་བསྔལ་གྱི་རྒྱུ་དེའི་མི་མཐུན་ཕྱོགས་གཉེན་པོའི་
ཕྱོགས་ཀྱི་ཚད་མས་ངེས་པར་འགྱུར་ཏེ། སྡུག་བསྔལ་གྱི་རྒྱུ་བདག་
འཛིན་དེ་ཡི་ངོ་བོར་རྟོགས་པ་ལས་དེའི་མི་མཐུན་ཕྱོགས་གཉེན་པོ་
284 ཡ



རྣམ་འགྲེལ་ལེའུ་གཉིས་པའི་ཊཱིཀྐ
ཡང་རྟོགས་པར་ནུས་པའི་ཕྱིར། འོ་ན། བྱང་སེམས་སྦྱོར་ལམ་པ་
དེས་ཐོག་མར་སྡུག་བསྔལ་གྱི་ངོ་བོ་རྟོག་པར་མཛད། དེ་ནས་སྡུག་
བསྔལ་གྱི་རྒྱུ་ཡོད་མེད་རྟོག་པར་མཛད་ན། སྡུག་བསྔལ་གྱི་རྒྱུ་གང་
ཡིན། དེའི་གཉེན་པོ་དེ་གང་ཡིན་ཞེ་ན། བདག་དང་ཞེས་པ་རྐང་
པ་ཕྱེད་དང་གསུམ་གྱིས་དེའི་རྒྱ་ངོས་འཛིན། དེ་ཡི་ཞེས་པ་ནང་པ་
ཕྱེད་དང་གཉིས་ཀྱིས་འཛིན་པར་བྱེད་དོ། །འདུས་བྱས་ཉེ་བར་ལེན་
པའི་ཕུང་བོ་ལྔ་སྤྱོད་ཡུལ་དུ་ཡོད་པ་ཅན་གྱི་བདག་ལ་ཆགས་པའི་་
ཆགས་པ་ནི། སྡུག་བསྔལ་གྱི་རྒྱུ་ཡིན་ཏེ། དེའི་ལྷན་ཅིག་བྱེད་རྐྱེན་
ཡིན་པའི་ཕྱིར། འོ་ན། བདག་ལ་ཆགས་པའི་ཆགས་པ་དེ་གང་
ལས་བྱུང་ཞེ་ན། དེ་ཆོས་ཅན། ཁྱོད་རྒྱུ་མེད་དང་མི་མཐུན་པའི་རྒྱུ་
ལས་མ་བྱུང་སྟེ། རང་རྒྱུ་བདག་དང་བདག་གིར་འཛིན་པ་གཉིས་
ཀྱིས་བྱས་པའི་ཕྱིར། ་བདག་མེད་མངོན་སུམ་དུ་མཐོང་བའི་ཤེས་
རབ་ཆོས་ཅན། བདག་འཛིན་དེ་ཡི་གནོད་བྱེད་ཀྱི་གཉེན་པོ་ནི་ཡིན་
ཏེ། དེ་དང་འཛིན་སྟངས་དངོས་སུ་འགལ་བའི་སྒོ་ནས་དེ་རྩ་བ་
ནས་སུན་འབྱིན་བྱེད་ཡིན་པའི་ཕྱིར། གསུམ་པ་ལ། ཡུལ་གྱི་སྐྱོན་
ཡོན་གསལ་བ་རབ་ཀྱི་མཐར་ཕྱིན་པར་འགྱུར་བ་དང་། ཡུལ་ཅན་
ཉེས་པ་མཐའ་དག་དང་བྲལ་བར་འགྱུར་བ་དང༌། དེས་གྲོལ་བ་
གཞན་ལས་ཁྱད་ཞུགས་པའོ། །དང་པོ་ནི། བྱང་སེམས་སྦྱོར་ལམ་
པས་བདེན་བཞིའི་གནས་ཚུལ་ལ་ཐོས་བསམ་གྱིས་དཔྱད་པ་བྱས་པ་ལ་
དགོས་པ་ཅི་ཡོད་ཅེ་ན། དེ་དགོས་པ་ཡོད་དེ། དེས་ལན་གྲངས་
རྣམ་པ་དུ་མར་བདེན་བཞི་ལ་རྟོག་པར་བྱེད་པའི་ཐབས་མང་པོ་ཡུན་
བསྐལ་པ་གྲངས་མེད་གསུམ་གྱི་དུས་སུ་གོམས་པར་བྱས་པ་ལས། དེ་
ལྟར་གོམས་པའི་བྱང་སེམས་སྦྱོར་ལམ་པ་དེ་ལ་སྐྱོན་སྡུག་ཀུན་གཉིས་
དང༌། ཡོན་ཏན་འགོག་ལམ་གཉིས་པོ་དག་ལ་ཐུགས་ཀྱང་རབ་ཏུ་
- 285 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གསལ་ བ་མཐར་ཕྱིན་པ་ཉིད་དུ་འགྱུར་ བའི་ཕྱིར། གཉིས་པ་ལ།
བདེན་བཞི་ལ་ཐོས་བསམ་གྱིས་དཔྱད་པ་བྱས་པ་ལས་བདེན་བཞི་ལ་
ཐུགས་གསལ་བ་རབ་ཀྱི་མཐར་ཕྱིན་པའི་རྟོགས་པ་ནམ་བྱུང་བའི་ཚེ།
དེ་ལྟར་ཐོས་བསམ་གྱིས་དཔྱད་པ་བྱས་པ་ལས་སྡུག་བསྔལ་གྱི་རྒྱུ་བག་
ཆགས་དང་བཅས་པ་སྤང་པའི་སྤངས་པ་ཡང་འབྱུང་ཞེས་སྟོན་པ་ལ།
དེས་ན། ཞེས་པའི་རྐང་པ་གཉིས་བྱུང༌། སྤངས་རྟོགས་ཕུན་སུམ་
ཚོགས་པ་གཉིས་དང་ལྡན་པའི་ཐུབ་པ་ཆེནཔོ་དེ་ཐེག་པ་གཞན་གྱི་
གྲོལ་བ་ལས་ཁྱད་ཞུགས་པར་སྟོན་པ་ལ། ཐུབ་ཆེན་ཞེས་པའི་རྐང་
པ་གཉིས་བྱུང༌། བྱང་སེམས་སྦྱོར་ལམ་པ་ཆོས་ཅན། སྡུག་བསྔལ་
གྱི་རྒྱུ་ཡི་བག་ཆགས་དང་བཅས་པ་སྤངས་པའི་སྤངས་པ་འབྱུང་བར་
འགྱུར་བ་ཡིན་ཏེ། དེ་ལྟར་བྱས་པ་ལ་བརྟེན་ནས་བདེན་བཞིའི་
གནས་ལུགས་ལ་ཐུག་ཀྱང་གསལ་བར་རབ་ཀྱི་མཐར་ཕྱིན་པའི་རྟོགས་
པ་འབྱུང་བར་འགྱུར་པའི་ཕྱིར་ཏེ། དེ་ལྟར་བསྟན་ཟིན་པ་དེས་ནའི་
ཕྱིར། གསུམ་པ་ནི། སྤངས་རྟོགས་ ཕུན་སུམ་ཚོགས་པ་གཉིས་
དང་ ལྡན་ པའི་ ཐུབ་པ་ཆེན་པོ་ཆོས་ཅན། བསེ་རུ་ལྟ་བུའི་རང་་་
སངས་རྒྱས་ལ་སོགས་པ་ཐེག་པ་གཞན་གྱི་གྲོལ་བ་ལས་ཁྱད་ཞུགས་པ་
ཡིན་ཏེ། སྒོ་གསུམ་གྱི་སྤྱོད་པ་ཐམས་ཅད་གཞན་དོན་ཁོ་ནའི་ཕྱིར་
དུ་འཇུག་པ་ཅན་གྱི་ཐབས་འདི་མཐར་ཕྱིན་པའི་གང་ཟག་ཡིན་པའི་
ཕྱིར། གསུམ་པ་ནི། ཁོ་ན་རེ། སློབ་པའི་རྒྱུད་ཀྱི་བདག་མེད་
རྟོགས་པའི་ཤེས་རབ་དེ་སྟོན་པ་མཚན་ཉིད་པ་ཡིན་ནམ་མིན། མ་
ཡིན་ ན། སྟོན་ པ་ བདེ་ གཤེགས་ སྐྱོབ་ གསུངས་ པ་ དང༌ འགལ།
ཡིན་ན། སློབ་པ་ལ་སྤངས་རྟོགས་མཐར་ཐུག་ཡོད་པར་འགྱུར་རོ་ཞེ་
ན། ཐབས་སྙིང་རྗེ་ཆེན་པོ་ལ་བརྟེན་ནས་ཆེད་དུ་བྱ་བ་གཞན་གྱི་
དོན་དུ་གོམས་པར་བྱས་པའི་སློབ་པའི་རྒྱུད་ཀྱི་བདག་མེད་རྟོགས་པའི་
— 286 -



རྣམ་འགྲེལ་ལེའུ་གཉིས་པའི་ཊཱིཀྐ
ཤེས་རབ་དེ་ཉིད་ཆོས་ཅན། རང་འབྲས་སྟོན་པ་མཚན་ཉིད་པ་དེའི་
མིང་གིས་འདོགས་པའི་རྒྱུ་མཚན་ཡོད་པ་ཡིན་པར་འདོད་དེ། རང་
འབྲས་ སྟོན་ པ་ མཐར་ཐུག་དེའི་རྒྱུ་དོན་ཡིན་པའི་ཕྱིར་རམ། རྒྱུ་
མཚན་ གྱིས་དེ་ལྟར་བཏགས་པའི་ཕྱིར། སྔར་བཤད་པའི་བསམ་
སྦྱོར་ཕུན་སུམ་ཚོགས་གཉིས་པོ་འདི་ནི་ཆོས་ཅན། ཁྱོད་རང་འབྲས་
དོན་གཉིས་ཕུན་སུམ་ཚོགས་ཀྱི་རྒྱུ་རུ་བཤད་པའི་རྒྱུ་མཚན་ཡོད་དེ།
ཁྱོད་དང་པོ་ལམ་ དུ་གྲུབ་ཅིང་གོམས་ པ་ལས་ རང་དོན་ཕུན་སུམ་་་
ཚོགས་བདེ་གཤེགས་དང༌། གཞན་དོན་ཕུན་སུམ་ཚོགས་སྐྱོབ་པ་
གཉིས་འབྱུང་བའི་ཕྱིར། གསུམ་པ་ལ། རང་དོན་ཕུན་ཚོགས་
དང་། གཞན་དོན་ཕུན་ཚོགས་གཉིས། དང་པོ་ལ། ཁྱད་པར་
གསུམ་ལྡན་བདེ་གཤེགས་སུ་བསྟན་པ་དང་། དེ་ལ་རྩོད་པ་སྤང་བ།
དང་པོ་ལ། མདོར་བསྟན། རྒྱས་བཤད་གཉིས། དང་པོ་ནི།
སློབ་ པའི་ གནས་ སྐབས་ ཀྱི་ བསམ་ སྦྱོར་ ཕུན་ ཚོགས་ གཉིས་ ལས།
རང་འབྲས་རང་དོན་ཕུན་ཚོགས་བདེ་གཤེགས་དང་། གཞན་དོན་
ཕུན་ཚོགས་སྐྱོབ་པ་འབྱུང་ན། བདེ་གཤེགས་དེ་གང་ཡིན། སྐྱོབ་
པ་དེ་གང་ཡིན་ཞེ་ན། ཁྱད་པར་གསུམ་ལྡན་གྱི་རང་དོན་ཕུན་་་་
ཚོགས་ཀྱི་བདེ་གཤེགས་དེ་ངོས་འཛིན་པ་ལ། རྒྱུ་སྤངས། ཞེས་པ་
གསུངས། གཞན་དོན་ཕུན་ཚོགས་ཀྱི་སྐྱོབ་པ་དེ། སྐྱོབ་པ་ཞེས་
སོགས་ཀྱིས་སྟོན། དེ་ཡང་ཁྱད་པར་གསུམ་པོ་དེ་དང་ལྡན་པའི་རྒྱུ་
མཚན་ཅི་ཡིན་ཞེ་ན། སྡུག་བསྔལ་ལ་རྟེན་མིན་ཕྱིར། ལེགས་ཡིན།
ཞེས་པས་ལེགས་པའི་ཡོན་ཏན་དང་ལྡན་པའི་རྒྱུ་མཚན་དེ་སྟོན། དེ་
ལྟ་བུའི་བདེ་གཤེགས་ཀྱི་ངོ་བོ་དེ་ལེགས་པ་ཡིན་མོད། དེ་ཐབས་
པར་ལེགས་ཅིག་སྔོན་དུ་སོང་བ་ཡིན་ནམ་ཞེ་ན། ཡིན་ཞེས་སྟོན་པ་
ལ། དེ་ནི་ཞེས་པ་རྐང་པ་ཕྱེད་གཉིས་བྱུང་། སླར་མི་ལྡོག་པའི་
ག 287 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལོག་ཕྱོགས་ སྤངས་པ་སླར་ལྡོག་རུང་དེ། སྐྱེ་དང་ཞེས་པ་རྐང་པ་
གཉིས་ ཀྱིས་ བསྟན། སྤངས་ པ་ སླར་ མི་ ལྡོག་ པའི་ སྒྲུབ་ བྱེད།
བདག་ལྟའི་ཞེས་སོགས་རྐང་པ་གཉིས་ཀྱིས་སྟོན། སྡུག་བསྔལ་གྱི་རྒྱུ་
བག་ཆགས་དང་བཅས་པ་སྤངས་པའི་སྤངས་པ་དེ་བདག་ལྟའི་ས་བོན་
སྤངས་པའི་སྤངས་པ་ཡིན་ན། བདག་ལྟའི་ས་བོན་བདག་འཛིན་དེ་
གང་གིས་སྤོང་ཞེ་ན། དེ་སྤོང་བྱེད་ཀྱི་གཉེན་པོ་ངོས་འཛིན་པ་ལ་དེ་
བདེན་ཞེས་པ་རྐང་པ་གཅིག་བྱུང༌། སྤང་བྱའི་ལྷག་མ་ངོས་འཛིན་
པ་ལ། ལུས་ངག ཅེས་པ་རྐང་པ་གསུམ་བྱུང་། མ་ལུས་པར་
སྤངས་པའི་སྒྲུབ་བྱེད་སྟོན་པ་ལ། གོམས་ཕྱིར། ཞེས་པ་རྐང་བ་
གཅིག་བྱུང་། རང་རེས། ཐུབ་པ་ཆེན་པོ་དེ་ཉེས་ཟད་ཀྱི་སྐྱེས་བུར་
བསྟན་པ་ལ། རྩོད་པ་གཅིག་བྱུང་བ་དེ་སྤོང་བ་ལ། འདི་ལྡོག་ལ།
ཞེས་སོགས་གསུངས། སྡུག་བསྔལ་གྱི་རྒྱུ་བག་ཆགས་དང་བཅས་པ་
སྤངས་ པའི་ སྤངས་ པ་ ཆོས་ ཅན། བདེ་ གཤེགས་ ཉིད་ ཡིན་ ཏེ།
ཡོན་ཏན་གསུམ་ལྡན་གྱི་སྤང་པ་མཐར་ཐུག་ཡིན་པའི་ཕྱིར། གཉིས་
པ་ནི། དེ་ཡོན་ཏན་གསུམ་དང་ལྡན་པའི་རྒྱུ་མཚན་ཅི་ཡིན་ཞེ་ན།
དེ་ཆོས་ཅན། ཡོན་ཏན་གསུམ་དང་ལྡན་པ་ཡིན་ཏེ། ལེགས་པར་
སྤངས་ པའི་ ཡོན་ ཏན། སླར་ མི་ ལྡོག་ པར་ སྤངས་ པའི་ ཡོན་ ཏན།
མ་ལུས་པར་སྤངས་པའི་དེ་གསུམ་དང་ལྡན་པའི་ཕྱིར། དེ་ཆོས་ཅན།
ལེགས་པར་སྤུངས་པའི་ཡོན་ཏན་དང་ལྡན་པ་ཡིན་ཏེ་སྡུག་བསྔལ་གྱི་
རྟེན་བྱེད་པ་མིན་པའི་སྤངས་པ་མཐར་ཐུག་ཡིན་པའི་ཕྱིར། དཔེར་
ན་སྐྱེས་བུ་རང་བཞིན་གྱིས་གཟུགས་བཟང་བ་བཞིན་ནོ། །དེ་ནི་ཆོས་
ཅན། ཐབས་ལེགས་པ་ཞིག་སྔོན་དུ་སོང་སྟེ། བདག་མེད་པ་་་
མངོན་སུམ་དུ་མཐོང་བའམ། མཐོང་ཟིན་རྒྱུན་ལྡན་དུ་སྦྱོར་བའི་
སྟོབས་ལས་བྱུང་བ་ཡིན་པའི་ཕྱིར། འོ་ན། ཐུབ་པའི་དབང་པོ་དེ་
ཨཁ 288 -



རྣམ་འགྲེལ་ལེའུ་གཉིས་པའི་ཊཱིཀྐ
སླར་མི་ལྡོག་པའི་སྤངས་པ་དང་ལྡན་ན་སླར་ཟློག་པའི་སྤངས་པ་དེ་
གང་། ཐུབ་པའི་དབང་པོ་དེ་སླར་མི་ལྡོག་པའི་སྤངས་པ་དང་ལྡན་
པའི་རྒྱུ་མཚན་གང་ཡིན་ཟེན་ན། རྒྱུན་ཞུགས་སྲིད་པ་ལན་བདུན་པ་
ཆོས་ ཅན། སླར་ ཡང་ འཁོར་ བར་ ལྡོག་ ཅེས་ བཤད་ པ་ ཡིན་ ཏེ།
འཁོར་བར་སྐྱེ་བའི་རྒྱུ་ཀུན་འབྱུང་དང༌། སྐྱོན་ཆགས་སོགས་ནི་སྲིད་
པ་ལན་བདུན་གྱི་བར་དུ་ཀུན་དུ་འབྱུང་བ་དག་ཏུ་བཤད་པའི་ཕྱིར།
ཐུབ་པའི་དབང་པོ་ཆོས་ཅན། འཁོར་བར་སླར་མི་གཤེགས་པ་ཉིད་
ཡིན་ཏེ། བདག་ལྟའི་ས་བོན་བག་ཆགས་དང་བཅས་པ་སྤངས་པའི་
སྤངས་པ་མཐར་ཐུག་མངའ་བ་ཡིན་པའི་ཕྱིར། གང་ཟག་གི་བདག་
མེད་རྟོགས་པའི་ཤེས་རབ་ཆོས་ཅན། བདག་འཛིན་རྩ་བ་ནས་སུན་
འབྱིན་བྱེད་ཡིན་ཏེ། ཁྱོད་དེ་དང་འཛིན་སྟངས་ཐ་དད་པའི་བདག་
ཉིད་ཀྱིས་དངོས་སུ་འགལ་བའི་བློ་གང་ཞིག ཁྱོད་ཀྱི་འཛིན་སྟངས་
དེ་བདེན་པ་ཡུལ་གྱི་གནས་ཚུལ་ལ་ཕྱིན་ཅི་མ་ལོག་པར་ཞུགས་པའི་
ཕྱིར། ཉན་རང་དགྲ་བཅོམ་པ་ཆོས་ཅན། ལུས་དང་ངག་དང་
སེམས་ཀྱི་གནས་ངན་ལེན་ཕྲ་ཞིང་ཕྲ་བ་ལུས་པ་ཡིན་ཏེ། ཉོན་་་་་
མོངས་པ་ཅན་མ་ཡིན་པའི་སྒོ་གསུམ་གྱི་གནས་ངན་ལེན་ཕྲ་ཞིང་ཕྲ་བ་
ལུས་པའི་ཕྱིར། དེ་ཆོས་ཅན། ལུས་ཀྱི་གནས་ངན་ལེན་ལུས་ཏེ།
ལུས་ སྤྲེའུ་ ལྟར་ མཆོང་ བར་ བྱེད་ པའི་ ཕྱིར། ངག་ གི་ དེ་ ལུས་ ཏེ།
གཞན་ལ་བྲན་མོ་ཞེས་སྨྲ་བར་བྱེད་པའི་ཕྱིར། ཁོ་ན་རེ། དེ་ཆོས་
ཅན། ལས་ཉོན་གྱི་དབང་གིས་འཁོར་བར་སྐྱེས་བར་ཐལ། སྒོ་
གསུམ་གྱི་གནས་ངན་ལེན་ཕྲ་ཞིང་ཕྲ་བ་ལུས་པའི་ཕྱིར་ཟེར་ན། དེ་
ཆོས་ཅན། དེ་འདྲའི་གནས་ངན་ལེན་ལུས་ན་ཡང་ལས་ཉོན་གྱིས་
འཁོར་བར་མི་སྐྱེ་སྟེ། དེར་སྐྱེ་བའི་རྒྱུ་ཉོན་མོངས་པ་མེད་པ་དང་
འཁོར་བའི་སྡུག་བསྔལ་གྱིས་ཡིད་གདུང་བའི་ནད་མེད་པ་ཡིན་པའི་
- 289 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཕྱིར། དེ་ཆོས་ཅན། སེམས་ཀྱི་གནས་ངན་ལེན་ལུས་པ་ཡིན་ཏེ།
གདུལ་བྱ་ལ་ལམ་གྱི་བཤད་པ་མཛད་པ་དེའི་ཚེ་ཐུགས་མི་གསལ་པ་
ཉིད་ལུས་པ་ཡིན་པའི་ཕྱིར། ཐུབ་པའི་དབང་པོའི་སྤངས་པ་ཆོས་
ཅན། མ་ལུས་པར་སྤངས་པ་ཉིད་ཀྱི་ཡོན་ཏན་དང་ལྡན་པ་ཡིན་ཏེ།
གཉེན་པོ་གོམས་པ་མཐར་ཕྱིན་ཐོབ་པའི་སྤངས་པ་མཐར་ཐུག་ཡིན་
པའི་ཕྱིར། གཉིས་པ་ནི། རང་རེས། གོང་དུ་ཐུབ་པའི་དབང་
པོ་དེ་ཉེས་ཟད་ཀྱི་སྐྱེས་བུ་ཡིན་བྱས་པས། རྒྱལ་དཔོག་པ་ལ་སོགས་
པ་ཁ་ཅིག དེ་ཆོས་ཅན། སྐྱོན་ཟད་པ་མིན་ཏེ། ངག་སྨྲ་བའི་
ཕྱིར་དང༌། དབང་པོ་དང་ལྡན་པའི་ཕྱིར་དང༌། ལག་པ་སོགས་
དང་ལྡན་པ་ཡིན་པའི་ཕྱིར། དཔེར་ན་ལམ་པོ་ཆེའི་སྐྱེས་བུ་བཞིན་
ཞེས་ཟེར། ངག་སྨྲ་བ་འདི་ཆོས་ཅན། ཁྱོད་ཀྱི་རྟགས་ཀྱིས་ཐུབ་
པའི་དབང་པོ་སྐྱོན་ཟད་པ་མ་ཡིན་པར་སྒྲུབ་པའི་ལྡོག་ཁྱབ་འཁྲུལ་པ་
ཡིན་ཏེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་ལ་ཐེ་ཙོམ་ཟ་བ་སྟེ།
དེ་སྒྲུབ་ཀྱི་ལྡོག་ཁྱབ་མ་གྲུབ་པ་དེའི་ཕྱིར། གཞན་ཡང༌། མཐའ་
གཞན་འགོག་པའི་རིགས་པས་ཐུབ་པའི་དབང་པོ་དེ་ཉེས་ཟད་མིན་པ་
དགག་པ་ནི། སྐྱོན་ཉེས་པ་ཆགས་སོགས་རྣམས་རྟག་པ་ཉིད་ཡིན་
པའི་ཕྱིར་ན་སྤོང་མི་ནུས་པས། ཐུབ་པའི་དབང་པོ་དེ་ཉེས་པ་
ཆགས་སོགས་ཟད་པ་མིན་ཟེར་རམ། མི་རྟག་ཀྱང་སྤོང་བའི་ཐབས་
མེད་པའི་ཕྱིར་ཟད་པ་མིན་ནམ། ཡང་ན་ཐབས་ནི་ཡོད་ཀྱི་མི་ཤེས་
པའི་ཕྱིར་ཟད་པ་མིན་ནམ། ཐབས་དེ་ཤེས་པ་ཡོད་ཀྱང་དེ་ལ་དོན་
གཉེར་བྱེད་པ་མེད་པས་དེ་ཟད་པ་མིན་ནམ། ཐབས་དེ་ལ་དོན་
གཉེར་བྱེད་པ་ཡོད་ཀྱང་དེ་བརྩེ་བས་འདོམས་པ་མེད་པས་སྐྱོན་ཉེས་
པ་ཆགས་སོགས་རྣམས་མི་ཟད་པ་ཉིད་ཡིན། ཞེས་བྱ་བར་ཡོངས་སུ་
རྟོགས་གྲང་ན། དང་པོ་ལྟར་ཡིན་ནོ་ཞེ་ན། སྐྱོན་ཉེས་པ་ཆགས་
290 --



རྣམ་འགྲེལ་ལེའུ་གཉིས་པའི་ཊཱིཀྐ
སོགས་ཆོས་ཅན། ཁྱོད་རྟག་པ་མ་ཡིན་ཏེ། ཁྱོད་ཀྱི་རྒྱུ་ཡོད་པའི་
ཕྱིར། གཉིས་པ་ལྟར་རོ་ཞེ་ན། དེ་ཆོས་ཅན། ཁྱོད་སྤོང་བྱེད་ཀྱི་
ཐབས་མེད་པ་མ་ཡིན་ཏེ། ཁྱོད་ཀྱི་རྒྱུ་བདག་འཛིན་དེ་ཡི་ནི་གཉེན་
པོ་གོམས་པས་ཁྱོད་ཀྱང་ཟད་ནུས་པའི་ཕྱིར། དེ་ཆོས་ཅན། ཁྱོད་
སྤོང་བའི་ཐབས་དེ་ཤེས་པའང་གྲུབ་པ་ཡིན་ཏེ། ཁྱོད་ཀྱི་རྒྱུ་ཡི་རང་
བཞིན་མངོན་སུམ་དུ་ཤེས་པ་ཡིས། ཁྱོད་སྤོང་བྱེད་ཀྱི་ཐབས་ཤེས་
པར་འགྱུར་བ་ཡིན་པའི་ཕྱིར། གཉིས་པ་དེ་ལས་གཞན་དོན་ཕུན་
ཚོགས་སྐྱོབ་བ་འབྱུང་ཚུལ། ཐུབ་པའི་དབང་པོ་ཆོས་ཅན། གྲོལ་
བ་དོན་གཉེར་གྱི་སྐྱོབ་པ་ཉིད་ཡིན་ཏེ། རང་ཉིད་ཀྱིས་ཐར་ལམ་
ཕྱིན་ཅི་མ་ལོག་པར་གཟིགས་པ་མཐར་ཕྱིན་ཅིང་། རང་ཉིད་ཀྱིས་
གཟིགས་པའི་ལམ་གཞན་ལ་ལན་དང་གྲགས་པ་སོགས་ལ་མི་ལྟ་བར་
ཕྱིན་ཅི་མ་ལོག་པར་གསུངས་ པ་ མཐར་ ཕྱིན་པར་མཛད་པའི་ ཕྱིར།
རྟགས་དང་པོ་གྲུབ་སྟེ། སྡུག་བསྔལ་གྱི་རྒྱུ་བག་ཆགས་དང་བཅས་པ་
སྤངས་པའི་ཕྱིར། གཉིས་པ་མ་གྲུབ་སྟེ། དེས་གདུལ་བྱ་ལ་ ཐར་
ལམ་བརྫུན་པ་ཕྱིན་ཅི་མ་ལོག་པ་གསུངས་པའི་ཕྱིར་ཟེར་ན། དེ་མ་
ཡིན་ཏེ། དེ་ལྟར་གསུངས་པ་ལ་རང་གཞན་གང་ལ་ལྟོས་ནས་ཀྱང་
འབྲས་བུ་ སྟེ་དགོས་པ་མེད་པར་མངོན་སུམ་དུ་གཟིགས་ པའི་ ཕྱིར།
དེ་ཆོས་ཅན། རང་ཉིད་ཀྱིས་གཟིགས་པའི་ཐར་ལམ་གདུལ་བྱ་ལ་
ཕྱིན་ཅི་མ་ལོག་པ་གསུངས་པ་ཡིན་ཏེ། སྔོན་སློབ་པའི་གནས་སྐབས་
ཀྱི་སྒོ་གསུམ་གྱི་རྩོམ་པ་ཇི་སྙེད་པ་ཀུན་ཀྱང་གཞན་གྱི་དོན་དུ་སྦྱོར་བ་
མཐར་ཕྱིན་པ་ཡིན་པའི་ཕྱིར་ཏེ། ཁྱོད་སློབ་ལམ་གྱི་གནས་སྐབས་སུ་
སེམས་ཅན་ཐམས་ཅད་ལ་དམིགས་པའི་ཐུགས་བརྩེ་བ་ཆེན་པོ་དང་
ལྡན་པ་མཐར་ཕྱིན་པར་མཛད་པ་ཡིན་པའི་ཕྱིར་རོ། ། གཉིས་པ་དེ་
དག་ཀུན་ལས་ཚད་མར་གྲུབ་པའི་ཚུལ་ནི། དེ་ཆོས་ཅན། གྲོལ་བ་
- 291 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དོན་གཉེར་ལ་ལྟོས་ནས་ཚད་མའི་སྐྱེས་བུ་ཡིན་ཏེ། གྲོལ་བ་དོན་
གཉེར་ལ་ཐར་ལམ་བསྟན་པའི་སྒོ་ནས་སྐྱབས་མཛད་ཅིང་དེ་སྐྱོབ་ནུས་
པ་མཐར་ཕྱིན་པ་དེའི་ཕྱིར། གཉིས་པ་ལ། ཁྱོད་ཆོས་དེ་དག་སྔ་མ་
ལས་ཕྱི་མ་གྲུབ་པའི་ཚུལ། དེ་དག་ཀུན་ལས་ཚད་མར་འགྲུབ་པའི་
ཚུལ་ལོ། །
དང་པོ་ལ། སྐྱོབ་པའི་རང་བཞིན་སྒྲུབ་པ་དང༌། དེ་ལས་
གཤེགས་དང་དེ་ལས་སྟོན་པ་དང༌། དེ་ལས་བརྩེ་བ་འགྲུབ་པའི་
ཚུལ་ལོ། ། དང་པོ་ལ། བདེན་བཞིའི་གནས་ལུགས་རང་དབང་དུ་
སྟོན་པས་སྐྱོབ་པར་བསྟན་པ་དང་། བསྟན་པ་གསུང་རབ་ཀྱི་དོན་
བདེན་བཞི་གཏན་ལ་དབབ་པའོ། །དང་པོ་ནི། མཆོད་བརྗོད་ཀྱི་
ཚིགས་བཅད་ལུགས་དང་མཐུན་པ་བྱུང་བའི་ཚུལ་གྱིས་སྟོན་པ་ཚད་
མའི་སྐྱེས་བུར་བསྒྲུབས་པ་ལས། ཡང་མཆོད་བརྗོད་ཀྱིས་ཚིག་་་་
གཅད་ཀྱི་གོ་རིམ་ལས་བཟློག་པའི་ཚུལ་གྱིས་ སྟོན་པ་ཚད་མའི་སྐྱེས་
བུར་སྒྲུབ། ཅེས་སྟོན་པའོ། ། བོད་ཁ་ཅིག རང་ཉིད་ཀྱིས་་་་་
གཟིགས་པའི་ལམ་བསྟན་པའི་སྒོ་ནས་གདུལ་བྱའི་སྐྱོབ་པ་ཡིན་པ་ལས་
ཡང་ན། གདུལ་བྱ་ལ་བདེན་པ་བཞིའི་གནས་ལུགས་བསྟན་པའི་སྒོ་
ནས་སྐྱོབ་ཅེས་པ་ཡང་སྒྲའི་དོན་དུ་འཆད་དོ། ། སྟོན་པ་སངས་རྒྱས་
ཆོས་ཅན། གྲོལ་བ་དོན་གཉེར་གྱི་སྐྱོབ་པ་ཡིན་ཏེ། གྲོལ་པ་དོན་
གཉེར་ལ་བདེན་པ་བཞིའི་གནས་ལུགས་ནི་ཕྱིན་ཅི་མ་ལོག་པར་སྟོན་
པར་མཛད་པ་མཐར་ཕྱིན་པའི་གང་ཟག་ཡིན་པའི་ཕྱིར། གཉིས་པ་
ལ། སྡུག་བསྔལ་གྱི་བདེན་པ་དང་། ཀུན་འབྱུང་གི་བདེན་པ་དང༌།
འགོག་པའི་བདེན་པ་དང༌། ལམ་གྱི་བདེན་པའོ། །
དང་པོ་ལ། སྡུག་བསྔལ་གྱི་བདེན་པའི་མཚན་གཞི་སྒྲུབ་པ་
དང་། མཚན་ཉིད་བཤད་པའོ། ། དང་པོ་ལ། འཁོར་བ་ལ་ཐོག་
，
ཁ 292 -



རྣམ་འགྲེལ་ལེའུ་གཉིས་པའི་ཊཱིཀྐ
མ་མེད་པར་སྒྲུབ་པ་དང༌། ཐོག་མ་ཡོད་པ་དགག་པའོ ། ། དང་
པོ་ལ། སྡུག་བསྔལ་ངོས་གཟུང་བ་དང་། དེ་ལ་ཐོག་མ་མེད་པར་
སྒྲུབ་པའི་རིགས་པའོ། །དང་པོ་ནི། ཟག་བཅས་ཉེར་ལེན་གྱི་ཕུང་
བོ་ལྔ་བོ་ཆོས་ཅན། སྡུག་བསྔལ་གྱི་བདེན་པ་ཡིན་ཏེ། ལས་ཉོན་གྱི་
དབང་གིས་སྐྱེ་འཆི་གཅིག་ནས་གཅིག་ཏུ་འཁོར་བ་ཅན་གྱི་ཕུང་བོ་
ཡིན་པའི་ཕྱིར། གཉིས་པ་ལ། ཐོག་མ་མེད་པའི་རིགས་འདྲ་ལས་
སྐྱེ་བར་སྒྲུབ། རྒྱུ་མེད་དུ་སྐྱེ་བ་དགག མི་མཐུན་པའི་རྒྱུ་ལས་སྐྱེ་བ་
དགག་པའོ། །དང་པོ་ནི། འདོད་ཆགས་སོགས་ཆོས་ཅན། རང་
གི་རིགས་འདྲ་སྔ་མ་སྔོན་དུ་སོང་སྟེ། རང་གི་རིགས་འདྲ་སྔ་མ་སྔ་མ་
གོམས་པ་ལས་ཕྱི་མ་ཕྱི་མ་ཆེས་གསལ་བར་སྐྱེ་བར་མཐོང་བའི་ཕྱིར།
གཉིས་པ་ནི། རྒྱུང་པན་དེ་ལ་ངོ་བོ་ཉིད་རྒྱུར་སྨྲ་བ་དང་། འབྱུང་
བ་རྒྱུར་སྨྲ་བ་གཉིས་ཡོད་ལ། ངོ་བོ་ཉིད་རྒྱུར་སྨྲ་བའི་རྒྱང་པན་ཁ་
ཅིག་ན་རེ། འདོད་ཆགས་སོགས་རང་གི་རིགས་འདྲ་སྔ་མ་ལས་སྐྱེ་
བ་མ་གྲུབ་སྟེ། དེ་རྒྱུ་མེད་དུ་འབྱུང་པའི་ཕྱིར་ཞེ་ན། དེ་འགོག་པ་
ལ། འདོད་རྒྱལ་ལ་ཞེས་པ་རྐང་པ་ཕྱེད་དང་གཉིས་བྱུང་། འབྱུང་
བ་རྒྱུར་སྨྲ་བའི་རྒྱང་པན་ལ་ཡང་ནང་གི་འབྱུང་བ་རླུང་མཁྲིས་བད་
གསུམ་འདོད་ཆགས་སོགས་དུག་གསུམ་གྱི་ཉེར་ལེན་དུ་ཁས་ལེན་པ་
དང་། ཕྱིའི་འབྱུང་བ་ས་ཆུ་མེ་གསུམ་འདོད་ཆགས་སོགས་དུག་་
གསུམ་གྱི་ཉེར་ལེན་དུ་ཁས་ལེན་པ་གཉིས་ཡོད་ལ། དེ་ཡང་རྒོལ་བ་
དང་པོས་འདོད་ཆགས་རང་གི་རིགས་འདྲ་སྔ་མ་ལས་ཀྱང་མ་བྱུང་
ཞིང། རྒྱུ་མེད་དུ་ཡང་མི་འབྱུང་སྟེ། ཆགས་སོགས་དུག་གསུམ་པོ་
དེ། ནད་བད་མཁྲིས་རླུང་གསུམ་གྱི་ཉེར་ལེན་བྱས་པ་ལས་བྱུང་བའི་
ཕྱིར་ཏེ། བད་ཀན་གྱིས་ཉེར་ལེན་བྱས་པ་ལས་འདོད་ཆགས་འབྱུང་།
མཁྲིས་པས་ཉེར་ལེན་བྱས་པ་ལས་ཞེ་སྡང་འབྱུང༌། རླུང་གིས་ཉེར་
- 293 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལེན་བྱས་པ་ལས་གཏི་མུག་འབྱུང་བའི་ཕྱིར། ཞེས་སྨྲ་བ་དེ་འགོག་
ཚུལ་འཕྲོས་དོན་དང་བཅས་པ་སྟོན་པ་ལ། འཁྲུལ་ཕྱིར་ཞེས་པ་ནས།
དེ་ལ་སྐྱོན་འདིར་ཐལ་བ་མེད། ཅེས་པའི་བར་གསུངས། རྒོལ་བ་
གཉིས་པ་དེས་འདོད་ཆགས་སོགས་རང་གི་རིགས་འདྲ་སྔ་མ་ལས་ཀྱང་
མ་བྱུང་། ནང་གི་འབྱུང་བ་གང་ནད་གསུམ་གྱིས་ཉེར་ལེན་བྱས་པ་
ལས་ཀྱང་མ་བྱུང་ཡང་། རྒྱུ་མེད་དུ་མི་འབྱུང་སྟེ། ཆགས་སོགས་
དུག་གསུམ་པོ་དེ། ས་སོགས་འབྱུང་བ་བཞིས་ཉེར་ལེན་བྱས་པ་ལས་
སྐྱེས་པའི་ཕྱིར་ཏེ། ས་ཆུ་ཤས་ཆེ་བ་ལས་འདོད་ཆགས། མེ་རླུང་
གིས་ཉེར་ལེན་བྱས་པ་ལས་ཞེ་སྡང་། ཆུ་རླུང་གིས་ཉེར་ལེན་བྱས་པ་
ལས་གཏི་མུག་འབྱུང་བའི་ཕྱིར། ཞེས་སྨྲ་བ་དེ་འགོག་པ་འཕྲོས་དོན་
དང་བཅས་པ་སྟོན་པ་ལ། འདིས་ནི་འབྱུང་བའི་ཆོས་ཉིད་བཀག
ཅེས་པ་ནས། འབྱུང་སེམས་ཐ་དད་ཉིད་ཕྱིར་རོ། ། ཞེས་པའི་བར་
གསུངས། དེས་ན་སྐྱེས་བུའི་ལུས་ཀྱི་འབྱུང་པ་གང་གིས་ཀྱང་ཡིད་
བློའི་ཉེར་ལེན་བྱེད་པ་མི་འ ཐད། ཅེས་མཇུག་སྡུད་པ་ལ། ཇི་སྲིད་
ལུས་ ནི་ འགྱུར་ བར་ དུ། ། ཞེས་ སོགས་ ཤོ་ ལོ་ ཀ་ གཅིག་ གསུངས།
གང་ཚེ་ལུས་ལ་ལྟོས་ མེད་ པ། ། ཞེས་ སོགས་ ཤོ་ ལོ་ ཀ་ གཅིག་ གིས།
ལུས་སེམས་ཀྱི་ཉེར་ལེན་ཡིན་པ་བཀག་པ་ལ་བརྟེན་ནས། རྣམ་ཤེས་
སྔ་མ་སྔ་མ་ལས་རང་འབྲས་རྣམ་ཤེས་ཕྱི་མ་ཕྱི་མ་སྐྱེ་བར་གྲུབ། ཅེས་
བཀག་པས་གྲུབ་པའི་མཇུག་སྡུད་པ་ཡིན་ནོ། ། འདོད་ཆགས་སོགས་
ཆོས་ཅན། རྒྱུ་མེད་འདོད་རྒྱལ་དུ་སྐྱེས་བ་ཉིད་མིན་ཏེ། རེས་
འགའ་སྐྱེ་བ་ཡིན་པའི་ཕྱིར། ཁྱབ་སྟེ། རྒྱུ་མེད་ཡིན་ན། དེས་
འགའ་སྐྱེ་བ་འགལ་བའི་ཕྱིར་རོ། ། གསུམ་པ་ལ། རླུང་སོགས་་་་་
འབའ་ཞིག་ལས་སྐྱེ་བ་དགག་པ་དང༌། འབྱུང་བ་འབའ་ཞིག་ལས་
སྐྱེ་བ་དགག་པའོ། །
- 294 -



རྣམ་འགྲེལ་ལེའུ་གཉིས་པའི་ཊཱིཀྐ
དང་པོ་ལ། རྒྱུ་འབྲས་ཀྱི་མཚན་ཉིད་མ་གྲུབ་པ་མདོར་བསྟན། །
རྒྱས་ པར་ བཤད་ པའོ། ། དང༌ པོ་ ལ། ཐལ་ བ་ དགོད་ པ་ དང༌།
དེའི་ལན་དགག་པའོ། ། དང་པོ་ནི། ཁོ་ན་རེ། འདོད་ཆགས་
སོགས་རང་གི་རིགས་འདྲ་སྔ་མ་ལས་སྐྱེ་བ་མ་ཡིན་ཏེ། འདོད་་་
ཆགས་པད་ཀན་ཁོ་ན་ལས་སྐྱེ། ཞེ་སྡང་མཁྲིས་པ་ཁོ་ན་ལས་སྐྱེ།
གཏི་མུག་རླུང་ཁོ་ན་ལས་སྐྱེ་བའི་ཕྱིར་ཞེ་ན། ཆགས་སོགས་རེ་རེ་བ་
རླུང་སོགས་རེ་རེའི་དངོས་འབྲས་ཀྱི་ཆོས་མ་ཡིན་པར་ཐལ། དེ་དེའི་
རྗེས་སུ་འགྲོ་ལྡོག་འཁྲུལ་བའི་ཕྱིར་ཏེ། བད་ཀན་ཅན་འདོད་ཆགས་
ཆུང་ལ་རླུང་ལ་ཞེ་སྡང་ཆེ་བ་མཐོང་བའི་ཕྱིར། གཉིས་པ་ནི། ཁོ་
ན་རེ། གལ་ཏེ་བད་ཀན་ ཅན་ནི་ཞེ་སྡང་གི་རྒྱུ་མཁྲིས་པའི་རང་་
བཞིན་འདྲེས་པའི་ཕྱིར། འདོད་ཆགས་བད་ཀན་གྱི་རྗེས་སུ་འགྲོ་
ལྡོག་འཁྲུལ་པའི་སྐྱོན་མེད་དོ་ཞེ་ན། འོ་ན་བད་ཀན་ཅན་གྱི་གང་
ཟག་དེ་ལ་མཁྲིས་པ་དེའི་དངོས་འབྲས་ཀྱི་ཆོས་ཞེ་སྡང་དེ་ལས་གཞན།
དུས་མིན་གྱི་སྐྲ་དཀར་བ་དང་། ཤ་སེར་བ་དང་། རྡུབ་མང་བ་
སོགས་ཡང་ཅིས་མ་མཐོང་སྟེ་མཐོང་བར་ཐལ། དེའི་རྒྱུ་མཁྲིས་པའི་
རང་བཞིན་འདྲེས་པའི་ཕྱིར། ཁོ་ན་རེ། མཁྲིས་པ་དུག་གསུམ་གྱི་
རྒྱུ་ཡིན་པ་བཞིན་དུ། བད་རླུང་གཉིས་ཀྱང་དུག་གསུམ་གྱི་རྒྱུ་ཡིན་
ནོ་ཞེ་ན། ཆགས་སོགས་དུག་གསུམ་ཆོས་ཅན། ཁྱོད་ནད་གསུམ་
པོ་ཀུན་གྱི་དངོས་ འབྲས་ ཀྱི་ཆོས་ མ་ ཡིན་ པར་ ཐལ། དེ་ཡིན་ན།
ནད་གསུམ་ཆ་མཉམ་པའི་སྐྱེས་བུ་ཐམས་ཅད་འདོད་ཆགས་ཆེ་ཆུང་
མཚུངས་པར་ནི་ཐལ་བའི་སྐྱོན་ཡོད་པའི་ཕྱིར། ཇི་ལྟར་ཡོད་ན།
ནད་གསུམ་ཆ་མཉམ་པའི་སྐྱེས་བུ་ཐམས་ཅད་ཆོས་ཅན། འདོད་
ཆགས་ཆེ་ཆུང་མཚུངས་པར་ཐལ། དེའི་རྒྱུ་འབྱུང་བ་མཚུངས་པ་
ཡིན་པའི་ཕྱིར། ཁྱབ་པ་ཁས། ཁོ་ན་རེ། སྐྱེས་བུ་གཟུགས་་་
ཁ 295 ཡ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
in
ir
ir
ir
སོགས་ཀྱི་རྒྱུ་འབྱུང་བ་ལ་ཆེ་ཆུང་གི་ཁྱད་པར་མེད་ཀྱང་། སྐྱེས་བུའི་
གཟུགས་སོགས་ལ་ཆེ་ཆུང་གི་ཁྱད་པར་ཡོད་པ་བཞིན་དུ། འདོད་
ཆགས་ཀྱི་རྒྱུ་འབྱུང་བ་ལ་ཆེ་ཆུང་གི་ཁྱད་པར་མེད་ཀྱང་། འདོད་
ཆགས་ཆེ་ཆུང་ཁྱད་པར་ཡོད་པས། ནད་གསུམ་ཆ་མཉམ་པའི་སྐྱེས་
བུ་ཐམས་ཅད་འདོད་ཆགས་ཆེ་ཆུང་མཚུངས་པར་ཐལ་བའི་སྐྱོན་མེད་
དོ་ཞེ་ན། ། འབྱུང་བ་རྟག་པ་སྐྱེས་བུའི་གཟུགས་ཀྱི་ཁྱད་པར་འདོད་
པའི་ལུགས་དེར་ཡང་སྐྱེས་བུའི་གཟུགས་ལ་ཆེ་ཆུང་གི་ཁྱད་པར་མེད་
པའི་རྩོད་པ་སྔ་མ་དང་འདྲ་བ་མཚུངས་པར་འཇུག་པ་ཡིན་པར་ཐལ།
གལ་ཏེ་སྐྱེས་བུའི་གཟུགས་དེ་ལ་ཁྱད་པར་ཅན་གྱི་སྔོན་གྱི་ལས་རྣམས་
བདག་པོའི་རྐྱེན་དུ་ཡོད་པ་མ་ཡིན་པར་འབྱུང་བ་རྟག་པ་རྒྱུར་བྱས་པ་
ལས་བྱུང་བའི་ཕྱིར། ཇི་ལྟར་མཚུངས་ན། འབྱུང་བ་མཚུངས་
པའི་སྐྱེས་བུ་ཐམས་ཅད་གཟུགས་ཆེ་ཆུང་མཚུངས་པ་ཡིན་པར་ཐལ།
དེ་ ཐམས་ ཅད་ཀྱི་གཟུགས་དེ་ འབྱུང་བ་ ཐམས་ ཅད་ལས་སྐྱེས་ བར་
མཚུངས་པའི་ཕྱིར་རོ། ། གཉིས་པ་ལ། འཕེལ་འགྲིབ་མི་མཚུངས་
པས་རྒྱུ་འབྲས་མིན་པ། ཡིན་ན་ཧ་ཅང་ཐལ་བ། རང་ལ་མཚུངས་
པ་སྤང་བའོ། ། དང་པོ་ལ། རྟགས་དགོད་པ་དང༌། ཚུལ་སྒྲུབ་
པའོ། ། དང་པོ་ནི། ཆགས་སོགས་དུག་གསུམ་ཆོས་ཅན། ཁྱོད་
ནད་གསུམ་གྱི་དངོས་འབྲས་མ་ཡིན་པར་ཐལ། སྐྱོན་ནད་རྣམས་ལ་
འཕེལ་འགྲིབ་ཀྱི་ཁྱད་པར་ཡོད་ནའང་། ཁྱོད་ཁྱད་པར་དུ་འཕེལ་
བའི་ངེས་ པ་ མེད་ པའི་ཕྱིར། གཉིས་པ་ནི། རྟགས་མ་གྲུབ་ སྟེ།
མཁྲིས་པས་ལུས་ རྒུད་པ་ལས་ཞེ་ སྡང་སྐྱེ་བ་མཐོང་ པའི་ཕྱིར་ཞེ་ན།
མཁྲིས་ པས་ལུས་རྒུད་པ་ལས་ཞེ་སྡང་སྐྱེ་བ་དེ་ཙམ་གྱིས་མཁྲིས་པ་་
འཕེལ་བ་ལས་ཞེ་སྡང་མི་འཕེལ་པའི་རྟགས་མ་གྲུབ་པ་ཉིད་མ་ཡིན་
པར་ཐལ། དེ་ཡིན་ན་ཞེ་སྡང་དེ་ནད་གསུམ་པོ་ཀུན་གྱི་འབྲས་བུར་
296 —



རྣམ་འགྲེལ་ལེའུ་གཉིས་པའི་ཊཱིཀྐ
ཐལ་བའི་སྐྱོན་ཡོད་པའི་ཕྱིར། ཇི་ལྟར་ཡོད་ན། ནད་གསུམ་གྱི་
དངོས་འབྲས་ཡིན་པར་ཐལ། ནད་གསུམ་པོ་ཐམས་ཅད་གྱུར་པ་
ཡིས། དེའི་རྗེས་སུ་ཁྱོད་འགྱུར་བ་མཐོང་བ་ཡིན་པའི་ཕྱིར། ཁྱབ་
པ་ཁས། འདོད་ན། ཞེ་སྡང་དེ་ནད་གསུམ་ཀུན་ལས་དངོས་སུ་
སྐྱེས་པའང་མིན་ཏེ། དེ་ཡིན་ན། ནད་གསུམ་ཆ་མཉམ་པའི་སྐྱེས་
བུ་ཐམས་ཅད་འདོད་ཆགས་ཆེ་ཆུང་མཚུངས་པར་ཐལ་བའི་སྐྱོན་ཡོད་
པའི་ཕྱིར། ཁྱབ་པ་སྒྲུབ་པ་ནི། སྐྱོན་རྣམས་ཁྱད་པར་ཡོད་ན་ཡང་།
ཞེས་པ་ལ་ཁྱབ་པ་ཡོད་དེ། རྒྱུ་བད་ཀན་ནི་འཕེལ་བར་འགྱུར་པ་ན། །
འབྲས་བུ་འདོད་ཆགས་འགྲིབ་པར་མི་རུང་བའི་ཕྱིར། དཔེར་ན།
མཁྲིས་ པ་འཕེལ་ན་ཚ་བ་འཕེལ་བ་དང་། བད་ཀན་དང་རླུང་་་
འཕེལ་བ་ལསགྲང་བའི་ནད་འཕེལ་བ་དང༌། དེ་གསུམ་ཀ་འཕེལ་བ་
ལས་འདུས་པའི་ནད་འཕེལ་བ་བཞིན་ནོ། ། འོ་ན། ཁྱེད་རང་གི་
ལུགས་ལ། ཆགས་སོགས་དུག་གསུམ་པོ་དེ་ནད་གསུམ་གྱི་ཉེར་ལེན་
བྱས་པ་ལས་མ་བྱུང་ན། ཆགས་སོགས་འགྱུར་བ་ཆོས་ཅན། ནད་
གསུམ་ཁྱོད་ཀྱི་ཉེར་ལེན་མིན་ཡང་ཁྱོད་ཀྱི་རྒྱུ་ཡོད་དེ། རང་རྒྱུ་ཚོར་
བ་བདེ་སྡུག་ལས་དངོས་སུ་སྐྱེས་པ་ཡིན་པའི་ཕྱིར། གལ་ཏེ་བད་
ཀན་ཅན་ལ་ནད་གསུམ་ཆ་མཉམ་པ་ལས་སྐྱེས་པའི་སྡུག་བསྔལ་གྱིས་
གེགས་བྱས་ནས་འདོད་ཆགས་མི་སྐྱེ་བ་ཡིན་པའི་ཕྱིར། འཁྲུལ་ཕྱིར་
རླུང་སོགས་ཆོས་མ་ཡིན། ཞེས་པའི་སྐྱོན་མེད་དོ་ཞེ་ན། འོ་ན་
འདོད་ཆགས་ཀྱིས་སྐྱེས་སྨོས་ཤིག་ཅེས་དྲིས་པས། ནད་གསུམ་ཆ་
མཉམ་པ་ལས་ཁུ་བ་འཕེལ། དེ་ལས་འདོད་ཆགས་སྐྱེ་བ་ཡིན་ནོ་ཞེ་
ན། འདོད་ཆགས་ཆོས་ཅན། ཁྱོད་ནད་གསུམ་ཆ་མཉམ་ པའི་
དངོས་འབྲས་མ་ཡིན་པར་ཐལ། ནད་གསུམ་ཆ་མཉམ་པ་ལྡོག་ན་
ཁྱོད་ལྡོག་པའི་ངེས་པ་མེད་པའི་ཕྱིར། ཤེས་བྱ་ཆོས་ཅན། དེར་
ས་ཁ 297 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
7
ཐལ། ནད་གསུམ་ཆ་མི་མཉམ་པ་ལའང་ཆགས་པ་དྲག་པོ་ཅན་སྐྱེ་
བར་མཐོང་པའི་ཕྱིར། གཞན་ཡང་། འདོད་ཆགས་ཆོས་ཅན།
ཁྱོད་ནད་གསུམ་ཆ་མཉམ་པ་ལ་རྗེས་སུ་འགྲོ་ལྡོག་འཁྲུལ་བར་ཐལ།
སོ་སོར་རྟོག་པའི་ཤེས་རབ་དང་ལྡན་པའི་གང་ཟག་གཞན་ནི། ནད་
གསུམ་ ཆ་ མཉམ་ ནའང་ ཁྱོད་ སྐྱེ་ བ་ མིན་ པར་ མཐོང་ བའི་ ཕྱིར།
འདོད་ཆགས་ཆོས་ཅན། ཁུ་བ་འཕེལ་བ་ལྡོག་ཀྱང་ཁྱོད་ལྡོག་པའི་
ངེས་པ་མེད་དེ། ཆགས་ཅན་གྱི་གང་ཟག་གཞན་ནི་ཁུ་བ་ཟད་ནས་
ཁྲག་འཛག་ཀྱང་ཁྱོད་སྐྱེ་བར་མཐོང་བའི་ཕྱིར། ཆགས་ཅན་གྱི་གང་
ཟག་དེ་དཀར་ ཤམ་ལྟ་བུ་གཅིག་ལ་དམིགས་ནས་ཆགས་པ་དྲག་པོ་
ཅན་དུ་མི་འགྱུར་བར་ཐལ། དེ་བུད་མེད་དཀར་ཤམ་གཅིག་པུ་ལ་
དམིགས་ནས་ཁུ་བ་འཕེལ་བའི་ངེས་པ་མེད་པའི་ཕྱིར། ཁོ་ན་རེ།
གལ་ཏེ་ནད་གསུམ་ཆ་མཉམ་པ་དང་ཁུ་བ་འཕེལ་བ་ཙམ་ཆགས་པའི་
རྒྱུར་ཁས་བླངས་ན། སྔར་གྱི་སྐྱོན་ཡོད་པ་བདེན་ཡང་། གཟུགས་
མཛེས་པ་དང་སྤྱོད་ལམ་མཛེས་པ་སོགས་ཀྱང་ཆགས་པ་སྐྱེད་པའི་ཡན་
ལག་ཏུ་ངེས་པར་དགོས་སོ་ཞེ་ན། གཟུགས་མཛེས་སོགས་ཆགས་
པའི་རྒྱུ་མ་ཡིན་པར་ཐལ། གཟུགས་མཛེས་སོགས་ཀུན་ཆགས་པའི་
རྒྱུར་མ་ངེས་པའི་ཕྱིར་རོ། །ཁོ་ན་རེ། མ་གྲུབ་པོ་ཞེ་ན། གཟུགས་
མཛེས་ སོགས་ ཀྱི་ཡོན་ཏན་ཡོད་པའི་ངེས་པ་མེད་པར་གཟུགས་མི་
མཛེས་ པ་ལས་ ཀྱང་ཆགས་པ་འབྱུང་བའང་ཡོད་པ་མིན་པར་ཐལ།
གཟུགས་མཛེས་སོགས་ཆགས་པའི་རྒྱུར་ངེས་པར་དགོས་པའི་ཕྱིར།
གཟུགས་མཛེས་སོགས་ཡོན་ཏན་ཅན་དུ་མི་འཛིན་པའི་མི་སྡུག་པ་སྒོམ་
པའི་རྣམ་འབྱོར་པ་ལའང་གཟུགས་མཛེས་སོགས་ལ་དམིགས་ནས་
འདོད་ཆགས་སྐྱེ་བར་འགྱུར་བར་ཐལ། གཟུགས་མཛེས་སོགས་་་་
ཆགས་པའི་རྒྱུར་ངེས་པར་དགོས་པའི་ཕྱིར། ཁོ་ན་རེ། གལ་ཏེ་དེ་
ཡས 298 -



རྣམ་འགྲེལ་ལེའུ་གཉིས་པའི་ཊཱིཀྐ
ལྟར་ཐལ་བའི་སྐྱོན་མེད་དེ། དེ་འདྲའི་རྣལ་འབྱོར་བ་དེས་གཟུགས་
མཛེས་སོགས་ཡོན་ཏན་ཅན་དུ་མི་འཛིན་པའི་ཕྱིར་ཏེ། དེ་སྐྱོན་ཅན་
དུ་འཛིན་པའི་ཕྱིར། དེས་ན་གཟུགས་མཛེས་སོགས་ཡོན་ཏན་ཅན་
དུ་འཛིན་པ་དེ་ཡང་ཆགས་པ་སྐྱེད་པའི་ཡན་ལག་ཡིན་ནོ་ཞེ་ན། འོ་
ན། གཟུགས་མཛེས་སོགས་ཡོན་ཏན་ཅན་དུ་འཛིན་པ་དེའི་རྒྱུར་
གང་དགོས་དྲིས་པས། གཟུགས་མཛེས་ཉེ་བར་ཡོད་པ་དེ་དེའི་རྒྱུར་
དགོས་སོ་ཞེ་ན། གཟུགས་མཛེས་ཉེ་བར་ཡོད་པའི་ཆགས་བྲལ་དང་།
ཆགས་ཅན་གྱི་སྐྱེས་བུ་ཐམས་ཅད་ཀྱིས་གཟུགས་མཛེས་ཡོན་ཏན་ཅན་
དུ་འཛིན་པར་འགྱུར་བར་ཐལ། དེ་ལ་ཡོན་ཏན་ཅན་དུ་འཛིན་པའི་
རྒྱུ་ གཟུགས་ མཛེས་ ཉེ་ བར་ ཡོད་ པ་ ལ་ ཁྱད་ པར་ མེད་ པའི་ ཕྱིར།
འདོད་ན། དེ་འདྲའི་སྐྱེས་བུ་ཐམས་ཅད་ཀྱི་རྒྱུད་ལ་གཟུགས་མཛེས་
ལ་དམིགས་ནས་ཆགས་པ་སྐྱེ་བ་ཡིན་པར་ཐལ། དེ་འདྲའི་སྐྱེས་བུ་
ཐམས་ཅད་ལ་གཟུགས་མཛེས་ལ་ཡོན་ཏན་ཅན་དུ་འཛིན་པ་དང༌།
གཟུགས་མཛེས་ཉེ་བར་ཡོད་པའི་ཕྱིར། ཁྱབ་པ་ཁས། གཉིས་པ་
ནི། གནས་སྐབས་གང་ལ་བད་ཀན་ལྷག་པར་འཕེལ་བཞིན་པའི་
གང་ཟག་དེ་འདྲ་ཆོས་ཅན། ཁྱོད་ལ་བད་ཀན་ཡོད་པ་དེ་སྲིད་ཞེ་
སྡང་ཅན་དུ་མི་འགྱུར་བར་ཐལ། ཁྱོད་ལ་བད་ཀན་ཡོད་པ་དེ་སྲིད་
དུ་ཁྱོད་འདོད་ཆགས་དྲག་པོ་ཅན་ཁོ་ནར་འདོད་པའི་ཕྱིར། རྟགས་
ཁས། ཁྱབ་སྟེ། ཆགས་སྡང་དེ་གཉིས་ངོ་བོ་སྟེ་འཛིན་སྟངས་མི་
མཚུངས་པར་འགལ་བའི་ཕྱིར། འདོད་མི་ནུས་ཏེ། བད་ ཀན་
ལྷག་པར་འཕེལ་བའི་སྐྱེས་བུ་འདི་ལ་ངེས་བར་ཞེ་སྡང་མི་འབྱུང་བས་
ཁྱབ་པའང་ཚད་མས་མཐོང་བ་མེད་པའི་ཕྱིར་ཏེ། རེས་འགའ་ཞེ་
སྡང་ཅན་དུ་མཐོང་བའི་ཕྱིར། གསུམ་པ་ནི། ཁོ་ན་རེ། བད་
ཀན་ལྷག་པར་འཕེལ་པའི་གང་ཟག་ལ་ཞེ་སྡང་མི་སྐྱེ་བར་ཐལ་བའི་
- 299 པལ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྐྱོན་ཁྱེད་རང་ལ་ཡང་ཡོད་དེ། བད་ཀན་ལྷག་པར་འཕེལ་བའི་གང་
ཟག་ལ་འདོད་ཆགས་ཡོད་ལ་འདོད་ཆགས་རང་གི་རིགས་འདྲ་སྔ་མ་
ལས། རང་གི་རིགས་འདྲ་ཕྱི་མ་འབྱུང་བ་རྒྱུན་མི་འཆད་པའི་ཕྱིར་
ཞེ་ན། ཤེས་བྱ་ཆོས་ཅན། འདོད་ཆགས་རང་གི་རིགས་འདྲ་སྔ་མ་
ལས་རིགས་འདྲ་ཕྱི་མ་འབྱུང་བར་ཁས་ལེན་པའི་སངས་རྒྱས་པ་དེ་ལ།
བད་ཀན་ལྷག་པར་འཕེལ་བའི་གང་ཟག་ལ་ཞེ་སྡང་མི་སྐྱེ་བའི་སྐྱོན་
འདིར་ ཐལ་བ་མེད་དེ། སངས་ རྒྱས་ པ་གང་གི་ལུགས་ལ་འདོད་
ཆགས་ལ་སོགས་པ་རང་གི་རིགས་མཐུན་སྔ་མའི་བག་ཆགས་ཀྱི་ཁྱད་
པར་ ལ་ རག་ ལས་ པས་ ནི་ འཇུག་ པར་ འགྱུར་ བ་ ཡིན་ པའི་ ཕྱིར།
གཉིས་པ་ལ། བཤད་ཟིན་དྲན་པ་ལ་སྦྱར་བ་དང་། ལུས་སེམས་ཀྱི་
རྟེན་ཁྱད་པར་ཅན་ཡིན་པ་འགོག་པའི་རིགས་པ་གཞན་བསྟན་་་་་
པའོ། །དང་པོ་ནི། འཕྲོས་སྔར་ལས་ཤེས་ཤིང་། ཆགས་སོགས་
དུག་གསུམ་ཆོས་ཅན། ཁྱོད་འབྱུང་བའི་དངོས་འབྲས་ཀྱི་ཆོས་མ་
ཡིན་པར་ཐལ། ཁྱོད་ནད་གསུམ་གྱི་དངོས་འབྲས་ཀྱི་ཆོས་ཡིན་པ་
འགོག་པའི་རིགས་པ་འདིས་ནི་ཁྱོད་འབྱུང་བ་བཞིའི་དངོས་འབྲས་ཀྱི་
ཆོས་ཉིད་ཡིན་པ་ཡང་བཀག་པའི་ཕྱིར། ཁོ་ན་རེ། འབྱུང་བ་
བཞིས་དུག་གསུམ་ལ་ ཕན་མི་འདོག་ཀྱང༌། དེ་དེའི་རྟེན་ཡིན་ཏེ།
དེ་དེའི་གྲུབ་ཟིན་མི་ འཇིག་ པར་ གནས་ པའི་ རྟེན་ ཡིན་ པའི་ ཕྱིར།
དཔེར་ན། འབྱུང་བས་དཀར་པོ་སོགས་འབྱུང་འགྱུར་ལ་ཕན་མི་
འདོགས་ཀྱང་། དེའི་གྲུབ་ཟིན་མི་འཇིག་པར་གནས་པའི་རྟེན་ཡིན་
པ་བཞིན་ནོ་ཞེ་ན། ཆགས་སོགས་དུག་གསུམ་ཆོས་ཅན། འབྱུང་
བཞི་ཁྱོད་གྲུབ་ཟིན་མི་འཇིག་པར་གནས་པའི་རྟེན་མ་ཡིན་པར་ཐལ།
དེ་ཁྱོད་གྲུབ་ཟིན་མི་འཇིག་པར་པར་གནས་པའི་རྟེན་ཡིན་པ་ཡང་
སྔར་ཡོད་མེད་དག་ལ་རྟེན་མེད་ཕྱིར། ཞེས་པར་རྒྱས་པར་བཀག་
- 300 -



རྣམ་འགྲེལ་ལེའུ་གཉིས་པའི་ཊཱིཀྐ
ཟིན་ པ་ ཉིད་ ཀྱི་ ཕྱིར་ རོ། ། གཉིས་ པ་ ལ། དཔེ་ དགག་ པ་ དང༌།
དོན་ དགག་ པའོ། ། དང་ པོ་ ནི། དཔེ་ མ་ གྲུབ་ ཅེས་ སྟོན་ པ་ ནི།
དཀར་པོ་ལ་སོགས་པའི་འབྱུང་འགྱུར་ཆོས་ཅན། ཁྱོད་ས་ལ་སོགས་
པའི་འབྱུང་བ་ལ་གྲུབ་ཟིན་མི་འཇིག་པའི་ཚུལ་གྱིས་བརྟེན་པ་ཉིད་ནི་
མ་ཡིན་པར་ཐལ། དེ་ཁྱོད་གྲུབ་ཟིན་མི་འཇིག་གནས་པའི་རྟེན་ཡིན་
པ་ཡང་གོང་དུ་བཀག་ཟིན་པའི་ཕྱིར། གང་དུ་བཀག་ན། ཡོད་
མེད་དག་ལ་རྟེན་མེད་ཕྱིར། ཞེས་པའི་སྐབས་སུ་བཀག ཚུལ་ཇི་
ལྟར་བཀག་ན། འབྱུང་འགྱུར་ཆོས་ཅན། འབྱུང་བ་དེ་ཁྱོད་གྲུབ་
ཟིན་མི་འཇིག་པར་གནས་པའི་རྟེན་མ་ཡིན་པར་ཐལ། འབྱུང་བ་དེ་
ཁྱོད་དངོས་པོར་ཡོད་པར་ཡོད་པ་གནས་པ་ཡང་དེ་མ་ཡིན། དེ་
ཁྱོད་དངོས་པོར་མེད་པ་གནས་པ་ཡང་དེ་མ་ཡིན་པའི་ཕྱིར། ཞེས་
པའི་ཚུལ་གྱིས་གྱིས་ཤེས་པར་བྱ་ཞིང་། གོང་མའི་བཀག་མཚམས་
ཡང་འདྲའོ། ། ཁོ་ན་རེ། འབྱུང་བ་འབྱུང་འགྱུར་གྲུབ་ཟིན་་་་་
འཇིག་པར་གནས་པའི་རྟེན་མ་ཡིན་ན། མདོ་ལས། གཟུགས་
གང་ཡིན་པ་ཅི་ཡང་རུང་སྟེ། དེ་ཐམས་ཅད་འབྱུང་བ་ཆེན་པོ་བཞི་
དག་དང་། འབྱུང་པ་ཆེན་པོ་རྒྱུར་བྱས་པ་ལས་བྱུང་ངོ༌། ཞེས་
གསུངས་པ་དང་འགལ་ལོ་ཞེ་ན། མདོ་ལས། འབྱུང་བ་འབྱུང་
འགྱུར་གྱི་རྟེན་དུ་བཤད་ན། འབྱུང་བ་འབྱུང་འགྱུར་གྲུབ་ཟིན་མི་
འཇིག་པར་གནས་པའི་རྟེན་དོན་གཞན་དུ་འཐད་པ་མ་ཡིན་པར་ཐལ།
མདོ་ལས་འབྱུང་བ་དེ་འབྱུང་འགྱུར་གྱི་རྟེན་དུ་བཤད་པའི་སྒྲའི་དོན་
ཡང་། འབྱུང་བ་སྔ་མ་འབྱུང་བ་ཕྱི་མའི་རྒྱུའི་དོན་ནམ། ཡང་ན་
འབྱུང་འགྱུར་དེ་རང་གི་རྟེན་དུ་ཐ་སྙད་བཏགས་པའི་རང་དང་དུས་
མཉམ་ པའི་ འབྱུང་ བ་དག་ དང་ ཚོགས་ པ་ དབྱེར་ མེད་ པར་ ནི་ སྟེ།
ཚོགས་པ་གཅིག་ཏུ་གནས་པའི་ཕྱིར་ཏེ་རྒྱུ་མཚན་གྱིས་འབྱུང་བ་འབྱུང་
— 301



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
A
འགྱུར་གྱི་རྟེན་དུ་བཤད་པ་ཙམ་ཡིན་པའི་ཕྱིར། ཁོ་ན་རེ། གལ་ཏེ་
ཆང་དང་ཆང་གིས་མྱོས་པའི་ནུས་པ་སོགས་དབྱེར་ཡོད་འབྲེལ་རུང་གི་
དོན་གཞན་གྱི་རྟེན་དང་བརྟེན་པ་ཡིན་པ་བཞིན་དུ་ཚོགས་པ་གཅིག་
པའི་འབྱུང་བ་ཡང་དབྱེར་ཡོད་འབྲེལ་རུང་གི་རྟེན་དང་བརྟེན་པ་དོན་
གཞན་ཡིན་ནོ་ཞེ་ན། ཆང་དང་ཆང་གིས་མྱོས་པའི་དུས་གཉིས་དོན་
གཞན་གྱི་རྟེན་དང་བརྟེན་པ་མ་ཡིན་པར་ཐལ། ཆང་གི་དངོས་པོ་
ལས་ཆང་གིས་མྱོས་པའི་ནུས་པ་དོན་གཞན་ཉིད་མ་ཡིན་པའི་ཕྱིར།
དེ་ལྟར་མ་ཡིན་ན་ཆང་སྐྱུར་བ་སོགས་སུ་སོང་བའི་ཚེ། དངོས་པོ་
ཆང་འཇིག་པར་འགྱུར་ཏེ་ཞིག་པར་ཐལ། དེའི་ཚེ་ཆང་གིས་མྱོས་
པའི་ནུས་པ་དེ་ཞིག་པའི་ཕྱིར། ཡང་དེའི་ཚེ་བརྟེན་པ་ཆང་གིས་
མྱོས་པའི་ནུས་པ་དེ་འཇིག་པ་སྟེ། ཞིག་པ་མ་ཡིན་པར་ཚང་བར་
གནས་པ་ཐལ། དེའི་ཚེ་ན་རྟེན་ཚང་བར་གནས་པའི་ཕྱིར། སྔ་ཕྱི་
གཉིས་ལ་མ་ཁྱབ་ན། ཆང་དང་དེས་མྱོས་པའི་ནུས་པ་གཉིས་དབྱེར་
ཡོད་འབྲལ་རུང་གི་དོན་གཞན་གྱི་རྟེན་དང་རྟེན་པ་ཡིན་པར་བུད།
ཁོ་ན་རེ། གལ་ཏེ་ཆང་དང་ཆང་གིས་མྱོས་པའི་ནུས་པ་གཉིས་རྫས་
གཅིག་ ཡིན་ པ་བཞིན་དུ། འབྱུང་ སེམས་ གཉིས་ པོ་དེ་ཡང་རྫས་་
གཅིག་ཡིན་པར་མཚུངས་སོ་ཞེ་ན། དེ་མཚུངས་པ་མིན་པར་ཐལ།
འབྱུང་སེམས་རྫས་ཐ་དད་ཉིད་ཡིན་པའི་ཕྱིར། ཚད་མས་རྫས་ཐ་
དད་དུ་རྟོགས་པའི་ཕྱིར་ཏེ། ཚད་མས་རྫས་ཐ་དད་དུ་སྣང་བ་ཅན་
ཡིན་པའི་ཕྱིར། གཉིས་པ་ནི། ཇི་སྲིད་ལུས་ཀྱི་འབྱུང་བ་ནི་གཞན་
དང་གཞན་དུ་འགྱུར་གྱི་བར་དུ་ཡིད་བློ་རྣམ་པར་རྟོག་པའི་ངོ་བོ་ཡང་
མི་འགྱུར་བ་དེ་དང་མཚུངས་པར་འགྱུར་བར་ཐལ། ཡིད་བློ་རྟོག་པ་
སྟེ་ལུས་ཀྱི་འབྱུང་བས་ཉེར་ལེན་བྱས་པ་ལས་བྱུང་བའི་ཕྱིར། ། དཔེར་
ན། གཟུགས་སོགས་འབྱུང་འགྱུར་ཆོས་ ཅན། འབྱུང་བ་མི་་་་་
– 302 ཁ
g
g



རྣམ་འགྲེལ་ལེའུ་གཉིས་པའི་ཊཱིཀྐ
འགྱུར་ན་ཁྱོད་མི་འགྱུར་ཏེ། ཁྱོད་འབྱུང་བས་ཉེར་ལེན་བྱས་པ་ལས་
བྱུང་བའི་ཕྱིར། ཞེས་པ་བཞིན་ནོ། ། ཁོ་ན་རེ། ལུས་ཀྱི་འབྱུང་བ་
མི་འགྱུར་ཡང་། ཡིད་བློ་རྟོག་པ་འགྱུར་བ་ཡོད་དེ། ཡིད་བློ་རྟོག་
པ་དེ་གཟུང་དོན་གྱི་དབང་གིས་གཞན་དང་གཞན་དུ་འགྱུར་བ་ཡོད་
པའི་ཕྱིར་ཞེས་ན། ཡིད་བློ་རྣམ་པར་རྟོག་པ་ཆོས་ཅན། ཁྱོད་
བཟུང་དོན་གྱི་དབང་གིས་གཞན་དང་གཞན་དུ་འགྱུར་བ་མ་ཡིན་པར་
ཐལ། ཁྱོད་གཟུང་དོན་གྱི་གཞན་དབང་ཅན་ཉིད་ཡིན་པ་གང་ལས་
ཀྱི་མི་འཐད་པའི་ཕྱིར། དེས་ན་ཤེས་པ་སྔ་མ་འགའ་ཞིག་གིས་ཉེར་
ལེན་བྱས་པ་ལས་ཤེས་པ་ཕྱི་མ་འགའ་ཞིག་འབྱུང་བ་ཡིན་ཏེ། རྒྱུ་
མཚན་གང་གི་ཚེ་ལུས་ཀྱིས་ཉེར་ལེན་བྱས་པ་ལ་ལྟོས་པ་མེད་པར་ཤེས་
པ་སྔ་མ་འགའ་ཞིག་ནི་རང་འབྲས་ཤེས་པ་ཕྱི་མ་འགའ་ཞིག་གི་བག་
ཆགས་ སད་ པའི་ རྒྱུར་ འགྱུར་ བ་ དེའི་ ནའི་ ཕྱིར། གཉིས་ པ་ ལ།
འཁོར་བ་ལ་ཐོག་མ་ཡོད་པ་ཁྱབ་བྱེད་མ་དམིགས་པའི་རྟགས་ཀྱིས་
དགག་པ་དང་། འགལ་ཁྱབ་དམིགས་པའི་རྟགས་ཀྱིས་དགག་་་་་་
པའོ། ། དང་པོ་ནི། ཤེས་བྱ་ཆོས་ཅན། ཡང་འཁོར་བ་ཐོག་མེད་
དུ་གྲུབ་སྟེ། སེམས་ཅན་གྱི་རིག་པ་སྔར་མེད་གསར་སྐྱེའི་རིགས་མེད་
པའི་ཕྱིར་ཏེ། རྣམ་ཤེས་མིན་པ་བེམ་པོ་རྣམ་ཤེས་ཀྱི་ཉེར་ལེན་དུ་
རུང་བ་མིན་པའི་ཕྱིར། གལ་ཏེ་དངོས་པོ་ཐམས་ཅད་ནི་རྣམ་ཤེས་
ཉེར་ལེན་གྱི་སྒོ་ནས་སྐྱེད་པའི་ནུས་པ་རྣམས་མངོན་པར་མི་གསལ་
བའི་ཚུལ་གྱིས་ལྡན་པའི་ཕྱིར་རྣམ་ཤེས་མིན་པ་བེམ་པོས་རྣམ་ཤེས་
ཉེར་ལེན་གྱི་སྒོ་ནས་མི་སྐྱེད་པར་གྲུབ་ཟིན་སྒྲུབ་པར་འདོད་དོ་ཞེ་ན།
རྒྱུ་རྩྭ་སོགས་ཀྱི་རྩེ་ན་འབྲས་བུ་གླང་ཆེན་བརྒྱ་སྔོན་གྱི་ཚེ་ན་མ་མཐོང་
ཡང་མངོན་པར་མི་གསལ་བའི་ཚུལ་གྱིས་ཡོད་དོ། ཞེས་དེ་སྐད་
གྲངས་ཅན་ཕྱུགས་དང་འདྲ་བ་འདོད་པ་ཡིན་ལ། དེ་ལས་གཞན་ངོ་
-- 303 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཚར་རློམ་པ་དང་བཅས་པ་སུ་ཞིག་དེ་སྐད་བརྗོད་པའི་རྩོལ་བ་བྱེད་དེ།
ཇི་ལྟར་ཡང་དེའི་ནི་ཡོད་པར་འགྱུར་པ་མི་འཐད་པར་ཐལ། དེ་
ཡོད་ན། རྒྱུ་རྩྭ་སོགས་ཀྱི་རྩེ་ན་ནི། རིགས་པས་ལན་བརྒྱར་རྣམ་
པར་ཕྱེ་ཡང་། གླང་པོ་ཆེའི་ངོ་བོ་གང་ཞིག་སྣང་བར་འགྱུར་དགོས་
པ་ལས། དེ་ལྟར་ཕྱེ་བའི་ཚེ་ན་དེའི་ངོ་བོ་ནི་ཚད་མའི་བློ་ལ་སྔར་མི་
སྣང་བའི་ཕྱིར། གཉིས་པ་ལ། རང་རྒྱུད་འཕེན་པའི་ ཐལ་ བ་
བརྗོད་པ་དང་། དེའི་ལན་དགག་ པའོ། །དང་པོ་ནི། ཆགས་་
སོགས་རང་གི་རིགས་འདྲ་སྔ་མ་ལ་ལྟོས་པ་མེད་པར་འབྱུང་བའི་ལུས་
ཀྱིས་ཉེར་ལེན་བྱས་པ་ལས་སྐྱེ་ན། ཐ་མལ་པ་རྣམས་དང་པོར་སྐྱེས་
མ་ཐག་ཆགས་སོགས་དང་བཅས་ཏེ་སྐྱེ་བའི་ངེས་པ་མེད་པར་ཆགས་
བྲལ་དུ་སྐྱེ་བར་སྲིད་པར་འགྱུར་བར་ཐལ། ཆགས་སོགས་རང་གི་
རིགས་འདྲ་སྔ་མ་སྟེ་སྔ་མ་ལ་ལྟོས་པ་མེད་པར་གསར་དུ་འབྱུང་བ་ལ་སྟེ་
འབྱུང་བ་ཡིན་པའི་ཕྱིར། དེས་འཕངས་པ་ནི་འགལ་ཁྱབ་དམིགས་
པའི་གཏན་ཚིགས་སོ། ། གཉིས་པ་ལ། ཉེར་ལེན་འབྱུང་་་་་
མཚུངས་པ་དང་པོ་ཆགས་བྲལ་མི་སྲིད་པའི་རྒྱུ་མཚན་དུ་མི་འཐད་།
ཕྱིས་ཆགས་བྲལ་དུ་འགྱུར་མི་སྲིད་པའི་རྒྱུ་མཚན་དུ་མི་འཐད། དེའི་
དཔེ་དགག་པའོ། ། །
དང་པོ་ནི། གལ་ཏེ་དང་པོ་སྐྱེས་ཙམ་ནས་ཆགས་བྲལ་དུ་སྐྱེ་
བར་ཐལ་བའི་སྐྱོན་མེད་དེ། སྐྱེས་བུ་ཀུན་ཆགས་སོགས་དང་ལྡན་
པའི་ཕྱིར། སྐྱེས་བུ་ཀུན་དེའི་རྒྱུ་འབྱུང་བ་ཡོད་པའི་བདག་ཉིད་ལས་
མ་འདས་པའི་ཕྱིར་ཞེ་ན། སྐྱེས་བུ་ཐམས་ཅད་འདོད་ཆགས་ཆེ་ཆུང་
མཚུངས་པར་འགྱུར་པར་ཐལ། དེའི་ཉེར་ལེན་འབྱུང་བ་ཡོད་པའི་
བདག་ཉིད་ལས་མ་འདས་པའི་ཕྱིར། ཁོ་ན་རེ། གལ་ཏེ་དེ་ལྟར་
ཐལ་བའི་སྐྱོན་མེད་དེ། འབྱུང་བ་ཆེ་ཆུང་གི་ཁྱད་པར་ལས་ཆགས་
ཡཁས 304
--



རྣམ་འགྲེལ་ལེའུ་གཉིས་པའི་ཊཱིཀྐ
པ་ཆེ་ཆུང་དུ་འགྱུར་བ་ཡིན་པའི་ཕྱིར་ཏེ། རྒྱུ་འབྱུང་བ་ཆེ་ཆུང་གི་
ཁྱད་པར་ལས། ཆགས་ཅན་གྱི་གང་ཟག་ལ་ཡང་། ཆགས་ཅན་
དང་། ཆེས་ཆགས་ཅན་དང་། ཆེས་ཤིན་ཏུ་ཆགས་ཅན་གྱི་ཁྱད་
པར་གསུམ་ཡོད་པའི་ཕྱིར་ཞེ་ན། ཤེས་བྱ་ཆོས་ཅན། སྲོག་ཆགས་
ལ་ཡང་སྲོག་ལྡན་དང་། ཆེས་སྲོག་ལྡན་དང༌། ཆེས་ཤིན་ཏུ་སྲོག་
ལྡན་གྱི་ཁྱད་པར་གསུམ་ཡོད་པར་ཐལ། དེའི་ཉེར་ལེན་འབྱུང་བ་ལ་
ཡང་ཆེ་ཆུང་གི་ཁྱད་པར་ཡོད་པའི་ཕྱིར། མ་ཁྱབ་ན། སྔ་མའི་སྟེང་
དུ་འབུད། ཁོ་ན་རེ། ཉེར་ལེན་གྱི་རྒྱུ་ལ་ཁྱད་པར་ཡོད་ཀྱང་སྲོག་
ཆགས་ལ་དེ་གསུམ་གྱི་ཁྱད་པར་མེད་དོ་ཞེ་ན། ཁྱད་པར་ཆགས་པ་
འདིའི་རྟེན་གང་ཡིན་པ་འབྱུང་བ་དེ་ནི་ཕུལ་བྱུང་བ་དང་འགྲིབ་པ་
བཞིན་དུ་ཆགས་པ་ཡང་ཕུལ་བྱུང་བ་དང་འ གྲིབ་པར་འགྱུར་བར་ཐལ།
ཉེར་ལེན་འབྱུང་བ་རྣམས་མཚུངས་བཞིན་དུ་སྲོག་ཆགས་ལ་སྲོག་་་་
ཆགས་དང་ཆེས་སྲོག་ཆགས་དང་ཆེས་ཤིན་ཏུ་སྲོག་ཆགས་ཀྱི་ཁྱད་པར་
མེད་ཀྱང༌། ཆགས་ཅན་ལ་ཆེས་ཤིན་ཏུ་ཆགས་ཅན་ལ་སོགས་པའི་
ཁྱད་པར་ཡོད་པའི་ཕྱིར། འདོད་ན། ཆགས་སོགས་དེ་སྔར་ཡོད་
པ་ལས། ཕྱིས་དེ་མེད་དུ་འགྱུར་བ་སྲིད་པར་ཐལ། འདོད་པ་དེའི་
ཕྱིར། རྟགས་གསལ་དངོས་སོ། ། གཉིས་པ་ནི། གལ་ཏེ་སེམས་
ཅན་རྣམས་ལ་ཆགས་སོགས་ཆེ་ཆུང་ཐ་དད་པའི་ཁྱད་པར་ཡོད་ཀྱང་།
ཆགས་སོགས་ཡེ་མེད་དུ་ཡང་ཡོད་པ་མིན་ཏེ། དེའི་རྒྱུ་མཚུངས་པའི་
བདག་ཉིད་ལས་མི་ལྡོག་པའི་ཕྱིར་ཞེ་ན། སེམས་ཅན་ཀུན་ལ་འདོད་
ཆགས་ཆེ་ཆུང་འདྲ་བར་འགྱུར་བར་ཐལ། འབྱུང་བའི་བདག་ཉིད་
འདྲ་བ་ཆགས་པ་ཆེ་ཆུང་འདྲ་བའི་ཉེར་ལེན་གྱི་རྒྱུ་ཡིན་ པའི་ཕྱིར།
དཔེར་ན། གྲངས་ཅན་གྱི་ལུགས་ལ། བ་ལང་འཛིན་པའི་མིག་གི་
ཤེས་པ་ཆོས་ཅན། ཁྱོད་ལ་བ་ལང་གི་རྣམ་པ་དང་། ཆེས་བ་ལང་
– 305 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གི་རྣམ་པ་དང་། ཆེས་ཤིན་ཏུ་བ་ལང་གི་རྣམ་པ་ཤར་བའི་ཁྱད་པར་
མི་འཐད་དེ། ཁྱོད་བ་ལང་མ་ཡིན་པ་ལས་ལོག་པར་མཚུངས་པའི་
བདག་ཉིད་གཟུང་དོན་དུ་བྱས་པ་ལས་བྱུང་བའི་ཤེས་པ་ཡིན་པའི་
ཕྱིར། ཞེས་པ་དང༌། འམ་གྱི་སྒྲས་རྒྱང་ཕན་གྱི་ལུགས་འདིར་ཡང་
ཆོས་ཅན། སྲོག་ཆགས་ལ་སྲོག་ཆགས་དང་། ཆེས་སྲོག་ཆགས་
དང་། ཆེས་ཤིན་ཏུ་སྲོག་ཆགས་ཉིད་ལ་སོགས་པའི་ཁྱད་པར་གྱི་
རིམ་པ་ལ་ལར་ཡོད་པ་མ་ཡིན་པར་ཐལ། སྲོག་ཆགས་རྣམས་ཉེར་
ལེན་ས་སོགས་འབྱུང་བ་ཙམ་ལས་སྐྱེས་པར་འདྲ་བའི་ཕྱིར། ཞེས་པ་
བཞིན་ནོ། །གསུམ་པ་ལ། དངོས་དང་། ཆགས་ཅན་མི་སྲིད་པར་
ཐལ་བའོ། །དང་པོ་ནི། མེ་ལ་དྲོ་བ་ཆེ་ཆུང་གི་རིམ་པའི་ཁྱད་པར་
ཡོད་ན་ཡང་། དྲོ་བ་མེད་པའི་མེ་འགའ་ཡོད་པ་མ་ཡིན་པ་དེ་བཞིན་
དུ། དོན་གྱི་སྐབས་འདིར་ཡང་སྲོག་ཆགས་རྣམས་ལ་ཆགས་པ་ཆེ་
ཆུང་གི་ཁྱད་པར་ཡོད་ཀྱང༌། ཆགས་པ་གཏན་མེད་ཀྱི་གང་ཟག་མི་
སྲིད་དོ་ཞེ་ན། དྲོ་བ་མེད་པའི་མེ་མི་སྲིད་པ་དེ། ཆགས་པ་ཡེ་མེད་
ཀྱི་གང་ཟག་མི་སྲིད་པའི་དཔེར་རུང་བ་མ་ཡིན་པར་ཐལ། དྲོ་བ་
ལས་མེ་རྫས་གཞན་ཡིན་པ་ཚད་མས་བཀག སྲོག་ཆགས་དང་དེའི་
རྒྱུད་ཀྱི་ཆགས་སོགས་རྫས་གཞན་ཡིན་པ་ཚད་མས་བཀག་པའི་ཕྱིར་
རོ། ། གང་ཞིག་ལུས་ལས་དོན་གཞན་དུ་ཡོད་པའི་ཆགས་སོགས་ཀྱི་
ཡོན་ཏན་དེ་དག་ཆོས་ཅན། གང་ཟག་དེའི་རྒྱུད་ཀྱི་ཁྱད་པར་ནི་ལ་
ལར་ཁྱོད་རྒྱུན་ཆད་པར་འགྱུར་བ་སྲིད་པར་ཐལ། འབྱུང་བ་འཕེལ་
འགྲིབ་ཀྱི་ཁྱད་པར་གྱི་རིམ་པ་དང་ལྡན་པ་ལས། ཁྱོད་འཕེལ་འགྲིབ་
ཀྱི་ཁྱད་པར་དང་ལྡན་པ་གང་ཞིག འབྱུང་བ་རྒྱུན་ཆད་པ་སྲིད་པའི་
ཕྱིར། དཔེར་ན་སྣམ་བུ་རྒྱུན་ཆད་པའི་ཚེ། དེའི་དཀར་པོ་སོགས་
རྒྱུན་ཆད་པ་བཞིན་ནོ། །ཁོ་ན་རེ། གང་ཞིག་གཞན་ཡོད་ཅེས་པ་མི་
= 306 -



རྣམ་འགྲེལ་ལེའུ་གཉིས་པའི་ཊཱིཀྐ
འཐད་དེ། འབྱུང་བ་དང་འབྱུང་འགྱུར་དབྱེར་མེད་ཡིན་པ་བཞིན་
དུ། ཆགས་སོགས་ཀྱང་འབྱུང་བ་དང་དབྱེར་མེད་པ་ཡིན་པ་བཞིན་
དུ་ཁྱོད་འབྱུང་བ་དང་དབྱེར་མེད་ཡིན་ནོ་ཞེ་ན། ཆགས་སོགས་ཆོས་
ཅན། གཟུགས་སོགས་འབྱུང་འགྱུར་འབྱུང་བ་དང་དབྱེར་མེད་་་་
ཡིན་པ་བཞིན་དུ་ཁྱོད་འབྱུང་བ་དང་དབྱེར་མེད་དུ་ངེས་པ་མིན་ཏེ།
འབྱུང་འགྱུར་དེ་དག་འབྱུང་བ་དང་དབྱེར་མེད་ཡིན། ཁྱོད་འབྱུང་
བ་དང་འབྲལ་རུང་ཡིན་པའི་ཕྱིར། ཁོ་ན་རེ། གལ་ཏེ་འབྱུང་
འགྱུར་དང་ཆགས་སོགས་གཉིས་འབྱུང་བ་དེ་དང་འབྲལ་མི་རུང་དུ་
མཚུངས་སོ་ཞེ་ན། དེ་གཉིས་མཚུངས་པ་མིན་པར་ཐལ། དེ་ཡིན་
ན་ཚོགས་པ་གཅིག་པའི་འབྱུང་བ་དང་འབྱུང་འགྱུར་གཉིས། དུས་
གཅིག་ཏུ་ཅིག་ཅར་དུ་སྐྱེ་བ་ཡོད་པ་བཞིན་དུ། གང་ཟག་གཅིག་གི་
རྒྱུད་ལ་ཆགས་སྡང་སོགས་ཀྱི་རྟོག་པ་ལྷན་ཅིག་སྟེ་དུས་གཅིག་ཏུ་སྐྱེ་
བར་ཐལ་བའི་སྐྱོན་ཡོད་པའི་ཕྱིར། ཁོ་ན་རེ། དེ་གཉིས་འབྱུང་བ་
རྟག་པས་ཉེར་ལེན་བྱས་པ་ལས་སྐྱེ་བའི་ཕྱིར། ཆགས་སྡང་གི་རྟོག་
པ་གཉིས། གང་ཟག་གཅིག་གི་རྒྱུད་ལ་ཅིག་ཅར་དུ་སྐྱེ་བར་ཐལ་
བའི་སྐྱོན་མེད་དེ། དེ་གཉིས་དམིགས་རྐྱེན་གྱི་དབང་གིས་རིམ་ཅན་
དུ་སྐྱེ་བའི་ཕྱིར་ཞེ་ན། ཆགས་སྡང་གི་རྟོག་པ་ཆོས་ཅན། ཕྱི་རོལ་
གྱི་གཟུང་ཡུལ་ཡང་ཁྱོད་རིམ་ཅན་དུ་སྐྱེ་བར་ངེས་བྱེད་མ་ཡིན་པར་
ཐལ། ཁྱོད་རྟོག་པས་རྣམ་པར་བཏགས་པའི་གཟུང་ཡུལ་འཛིན་པ་
ཡིན་པའི་ཕྱིར། གཉིས་པ་ནི། དེས་ན་ཐ་མལ་པ་རྣམས་དང་པོ་
སྐྱེས་ཙམ་ནས། ཆགས་ སོགས་དང་བཅས་ཏེ་སྐྱེ་བའི་ངེས་པར་་་་
ཆགས་བྲལ་དུ་སྐྱེ་བའམ། ཡང་རྒྱུ་མེད་དུ་སྐྱེ་བར་ཐལ། དེར་སྐྱེ་
བའི་སྐལ་མཉམ་གྱི་རྒྱུ་དང་བྲལ་བའི་ཕྱིར། འདིར་སྐལ་མཉམ་གྱི་རྒྱུ་
ནི་རིགས་འདྲ་སྔ་མ་ལ་བྱེད་དེ། མཛོད་ལས། སྐལ་མཉམ་རྒྱུ་ནི་
-- 307 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འདྲའོ། །ཞེས་གསུངས་པའི་ཕྱིར། ཁོ་ན་རེ། མ་གྲུབ་སྟེ། སྐལ་
མཉམ་གྱི་རྒྱུ་ནི་ཉེར་ལེན་ལ་བརྗོད་ལ། འབྱུང་བ་ཆགས་སོགས་ཀྱི་
ཉེར་ལེན་དུ་ཁས་བླངས་ཟིན་པའི་ཕྱིར་ཟེར་ན། ཆགས་སོགས་ཀྱི་བློ་
རྣམས་ཀུན་སྐྱེས་བུ་ཐམས་ཅད་ལ་དུས་ཀུན་གྱི་ཅིག་ཅིར་དུ་སྐྱེ་བར་
འགྱུར་བར་ཐལ། དེའི་རྒྱུ་འབྱུང་བ་རྟག་པ་རྟག་ཏུ་ཉེ་བའི་ཕྱིར།
གཉིས་པ་ལ། ཁྱད་ཆོས་བཞི་ཡོད་པའི་དང་པོ་ནི། སྡུག་བསྔལ་
བདེན་པའི་མཚན་གཞི་དེ་ལྟར་ཡིན་ན། དེའི་མཚན་ཉིད་ཇི་ལྟར་
ཡིན་ཞེ་ན། ཉེར་ལེན་གྱི་ཕུང་བོ་དེ་ནི་ཆོས་ཅན། མི་རྟག་པའི་
རྣམ་པ་ཡིན་ཏེ། རེས་འགའ་སྐྱེ་བར་དམིགས་ པ་ཡིན་པའི་ཕྱིར།
གཉིས་པ་ནི། དེ་ཆོས་ཅན། སྡུག་བསྔལ་བའི་རྣམ་པ་ཡིན་ཏེ།
ད་ལྟ་ཉེས་བའི་ཚོགས་དུ་མའི་རྟེན་བྱེད་པའི་ཕྱིར་དང༌། རྒྱུ་ལས་
ཉོན་གྱི་གཞན་དབང་ཅན་ཡང་ཡིན་པའི་ཕྱིར། གསུམ་པ་ནི། དེ་
ཆོས་ཅན། རང་དབང་བའི་བདག་གི་ངོ་བོར་ཡོད་པ་མིན་ཏེ། མི་
རྟག་པ་དང་གཞན་དབང་ཅན་ཡིན་པའི་ཕྱིར། བཞི་བ་ནི། ཁོ་ན་
རེ། ཉེར་ལེན་གྱི་ཕུང་བོ་དེ་གང་ཟག་གི་བདག་གི་བསྐྱེད་བྱ་ཡིན་
པའི་སྒོ་ནས། དེའི་དབང་བསྒྱུར་བྱ་ཡིན་ནོ་ཞེ་ན། ཉེར་ལེན་གྱི་
ཕུང་བོ་ཆོས་ཅན། ཁྱོད་གང་ཟག་གི་བདག་གི་བསྐྱེད་བྱ་ཡིན་པའི་
སྒོ་ནས་དེའི་དབང་བསྒྱུར་བྱ་ཡིན་པས་སྟོང་བ་ཡིན་ཏེ། དེས་ཁྱོད་
ལ་བྱིན་གྱིས་བརླབས་པའང་མིན་པའི་ཕྱིར་ཏེ། དེ་ཁྱོད་བྱིན་གྱིས་
རློབ་པ་པོ་མིན་པའི་ཕྱིར་ཏེ། དེ་ཁྱོད་ཀྱི་རྒྱུ་མ་ཡིན་པའི་ཕྱིར་ཏེ།
དེ་རྟག་པ་ཡིན་པའི་ཕྱིར། ཁྱབ་སྟེ། རྟག་པའང་འབྲས་བུ་ཇི་ལྟར་
སྐྱེད་བྱེད་ཡིན་པ་མི་འཐད་པའི་ཕྱིར། བདག་རྟག་པ་གཅིག་ལས་
ཕུང་བོ་དུ་མ་ནི་དུས་སྔ་ཕྱི་ཐ་དད་པར་སྐྱེ་བར་མི་འགྱུར་པར་ཐལ།
རྟག་པ་རྒྱུར་མི་རུང་བ་དེའི་ཕྱིར། རང་ལུགས་ཀྱི་རྒྱུ་འབྲས་ཀྱི་་
- 308



རྣམ་འགྲེལ་ལེའུ་གཉིས་པའི་ཊཱིཀྐ
མཚན་ཉིད་ངོས་བཟུང་ནས། དེ་བདག་རྟག་པ་ལ་མ་ཚང་བར་སྟོན་
པ་ནི། གཟུགས་འཛིན་མིག་ཤེས་ཆོས་ཅན། དབང་ཡིད་ལས་
ཁྱོད་ ཀྱི་ རྒྱུ་ གཞན་ ཡོད་ པར་ རྗེས་ སུ་ དཔོག་ པར་ འགྱུར་བ་ཡིན་ཏེ།
ཁྱོད་ཀྱི་རྒྱུ་གཞན་དབང་ཡིད་དག་ནི་ཚོགས་ན་ཡང་། སྐབས་འགར་
འབྲས་བུ་ཁྱོད་སྐྱེ་བ་མེད། ཁྱོད་རེས་འགའ་སྐྱེ་བའི་ཤེས་པ་ཡིན་
པའི་ཕྱིར། བདག་རྟག་པ་རྒྱུར་མི་འཐད་པར་ཐལ། རྒྱུ་འབྲས་ཀྱི་
རྗེས་སུ་འགྲོ་ལྡོག་བྱེད་པ་དེ་ནི་བདག་རྟག་པ་རྣམས་ལ་ཡོད་པ་མིན་
པའི་ ཕྱིར། གཉིས་ པ་ ཀུན་འབྱུང་ བདེན་ པ་ བཤད་ པ་ ལ། རྒྱུ།
ཀུན་འབྱུང༌། རབ་སྐྱེ། རྐྱེན་གྱི་རྣམ་པ་བཤད་པའོ། །
དང་པོ་ནི། བདེན་པ་བཞི་ནི་སྟོན་མཛད་པའོ། །ཞེས་བཤད་
ན། ཀུན་འབྱུང་བདེན་པ་དེ་གང་ཞེ་ན། དེའི་རྣམ་པ་དེ་ལ་བཞི་
ཡོད་པའི། དང་པོ་རྒྱུའི་རྣམ་པ་ནི། སྡུག་བསྔལ་གྱི་ཕུང་བོ་འདི་
ཆོས་ཅན། རྒྱུ་དང་བཅས་པ་ཉིད་དུ་གྲུབ་པ་ཡིན་ཏེ། རེས་འགའ་
སྐྱེ་བ་ཉིད་ཡིན་པའི་ཕྱིར། ཁོ་ན་རེ། སྡུག་བསྔལ་བདེན་པ་རེས་
འགའ་སྐྱེ་ཡང་རྒྱུ་མེད་ཡིན་ནོ་ཞེ་ན། དེ་ཆོས་ཅན། རྟག་ཏུ་ཡོད་
པའམ་མེད་པ་གང་དུ་འགྱུར་བར་ཐལ། རང་གི་རྒྱུ་རྐྱེན་དོན་གཞན་
ལ་མི་ལྟོས་པའི་ཕྱིར། ཇི་ལྟར་དཔེར་ན། ཚེར་མའི་རྩེ་མོ་རྣོ་བ་
ཉིད་དང་། ལ་སོགས་ཀྱི་སྒྲས་བསྡུས་པ། སྲན་མའི་ཟླུམ་པ་ཉིད་
དང་། པདྨའི་འདབ་མའི་འཇམ་པ་སོགས་རྒྱུ་མེད་པར་འབྱུང་བ་དེ་
དག་རྒྱུ་མེད་པར་འབྱུང་བ་དེ་ལྟར་དངོས་པོ་འདི་དག་རྒྱུ་མེད་དུ་
འབྱུང་བར་འགྱུར་རོ། །ཞེས་ནི་རྒྱང་ཕན་པ་དང་། དཔྱོད་པ་བ་ཁ་
ཅིག་རབ་ཏུ་བརྗོད་དོ། ། དེ་དགག་པ་ནི། ཚེར་མའི་རྩེ་མོ་རྣོ་བ་
སོགས་དེ་རྣམས་ཀྱི་རྒྱུ་ཡོད་པར་ཐལ། རྒྱུ་གང་ཕན་འདོགས་བྱེད་དུ་
ཡོད་པ་ཉིད་ན་འབྲས་བུ་གང་སྐྱེ་བའམ། རྒྱུ་གང་ལྡོག་པར་འགྱུར་
– 309 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བ་ ན་ ཡང་འབྲས་བུ་གང་རྣམ་ པར་ལྡོག་ པར་འགྱུར་བའི་རྒྱུ་དེ་ནི།
འབྲས་བུ་དེའི་རྒྱུ་རབ་ ཏུ་བརྗོད་ལ། རང་རྒྱུའི་རྗེས་སུ་འགྲོ་ལྡོག་
བྱེད་པ་དེ་ནི་ཚེར་མའི་རྩེ་མོ་རྣོ་བ་སོགས་དེ་རྣམས་ལ་ཡང་ཡོད་པའི་
ཕྱིར། ཁོ་ན་རེ། བུམ་གཟུགས་ཀྱི་རྒྱུར་གྱུར་བའི་འབྱུང་པའི་་
རེགས་པ་ཆོས་ཅན། བུམ་གཟུགས་མཐོང་བའི་དབང་ཤེས་ཀྱི་རྒྱུ་
ཡིན་པར་ཐལ། དེ་ཁྱོད་ཕན་འདོགས་བྱེད་ཀྱི་རྗེས་སུ་འགྲོ་ལྡོག་བྱེད་
པའི་ཕྱིར་ཞེ་ན། འདོད་དེ། དེ་འདྲའི་རེག་པ་ཆོས་ཅན། ཁྱོད་
བུམ་གཟུགས་མཐོང་བའི་དབང་ཤེས་ལ་ནི་རྒྱུ་མཚན་ཏེ་དེའི་རྒྱུ་ཡིན་
ཏེ། ཁྱོད་བུམ་གཟུགས་ཀྱི་དངོས་རྒྱུ་དེ་ཡིན་པའི་ཕྱིར། གཉིས་པ་
ཀུན་འབྱུང་གི་རྣམ་པ་ནི། ཉེར་ལེན་གྱི་ཕུང་བོ་འདི་རྒྱུ་དང་བཅས་
པ་ཡིན་ན། རྒྱུ་ཇི་ལྟ་བུ་དང་བཅས་པ་ཡིན་ཞེ་ན། སྡུག་བསྔལ་གྱི་
བདེན་པ་ཆོས་ཅན། དབང་ཕྱུག་དང་གཙོ་བོ་རྟག་པ་ལ་སོགས་པ་
ལས་ཀྱང་སྐྱེ་བ་སྲིད་པ་མིན་ཏེ། དེ་རྣམས་ཀྱིས་ཁྱོད་ལ་ ཕན་་་་་་་
འདོགས་པའི་ནུས་པ་མེད་པའི་ཕྱིར། རྟགས་གྲུབ་ སྟེ། རྟག་པ་
རྣམས་རྒྱུ་ཡིན་པ་བཀག་ཟིན་པའི་ཕྱིར། གསུམ་པ་རབ་སྐྱེའི་རྣམ་པ་
ལ། ངོ་བོ་དང་། ལུང་འགལ་སྤང་བའོ། །དང་པོ་ནི། ཁོ་ན་རེ།
སྡུག་བསྔལ་བདེན་པ་ལ་རྒྱུ་ཡོད་ཅིང་། དེ་མི་རྟག་བ་ཞིག་ཡིན་ན།
མི་རྟག་པའི་ནང་ནས་ཇི་ལྟ་བུ་ཞིག་ཡིན་ཞེ་ན། སྡུག་བསྔལ་བདེན་
པ་རྒྱུ་མེད་དང་རྟག་པ་ལས་མི་སྐྱེ་བ་དེའི་ཕྱིར་ན། ཡང་སྲིད་པ་ཕྱི་མ་
ཐོབ་པར་འདོད་པའི་སྲེད་པ་དེ། རང་འབྲས་སྡུག་བསྔལ་གྱི་བདེན་
པའི་རྒྱུ་ཡིན་ཏེ། རྒྱུ་མཚན་གང་གི་ཕྱིར་ན་མི་རྣམས་ཀྱི་གནས་དང་
ལུས་དང་ལོངས་སྤྱོད་སོགས་ཡུལ་གྱི་ཁྱད་པར་ནི་ཡོངས་སུ་འཛིན་ཅིང་
ལེན་པ་ནི། དེ་ཐོབ་འདོད་ཀྱི་སྲེད་པའི་བསམ་པས་བྱས་པ་ཡིན་
པའི་ཕྱིར། གཉིས་པ་ནི། ཁོ་ན་རེ། སྲིད་སྲེད་སྡུག་བསྔལ་་་
– 31) –



རྣམ་འགྲེལ་ལེའུ་གཉིས་པའི་ཊིཀྐ
བདེན་པའི་རྒྱུ་ཡིན་ན། མདོ་ལས། སྡུག་བསྔལ་ཀུན་འབྱུང་བ་
འཕགས་པའི་བདེན་པ་གང་ཞེ་ན། གང་སྲེད་པ་དེ་ནི་ཡང་སྲིད་
པར་འབྱུང་བ་ཅན་དཀའ་བའི་འདོད་ཆགས་དང་བཅས་པ་དེ་དང་།
དེ་ལ་མངོན་པར་དགའ་བའི་ངང་ཚུལ་ཅན། འདི་ལྟ་སྟེ། འདོད་
པའི་སྲེད་པ་དང་། འཇིག་པའི་སྲེད་པ་དང༌། སྲིད་པའི་སྲེད་
པའོ། །ཞེས་སྲེད་པ་གསུམ་ཀ་སྡུག་བསྔལ་གྱི་བདེན་པའི་རྒྱུར་བཤད་
པ་དང་འགལ་ལོ་ཞེ་ན། ཤེས་བྱ་ཆོས་ཅན། དེ་མི་འགལ་ཏེ། རྒྱུ་
མཚན་གང་གི་ཕྱིར་ན་ཡང་སྲིད་པ་ཕྱི་མ་ཐོབ་པར་འདོད་པའི་སྲེད་པ་
དེ་ནི། སྲིད་པ་ཐོབ་པར་འདོད་པའི་སྲིད་སྲེད་ཡིན་ལ། ཡང་སྲོག་
ཆགས་རྣམས་བདེ་བ་ཐོབ་པར་འདོད་པ་དང༌། སྡུག་བསྔལ་འདོར་
བར་འདོད་པས་ཡུལ་ལ་འཇུག་པའི་སྲེད་པ་དེ་དག་ནི། རིམ་པ་
བཞིན་ འདོད་ སྲེད་ དང་ འཇིག་ སྲེད་ ཡིན་ པར་ འདོད་ པའི་ ཕྱིར།
བཞི་པ་རྐྱེན་གྱི་རྣམ་པ་ལ། སྲེད་པ་རྐྱེན་དུ་བསྟན་པ་དང༌། དེ་ལ་
ཤེས་བྱེད་དགོད་པ་དང་། མཚུངས་པ་སྤང་བའོ། ། །
དང་པོ་ནི། སྲིད་པ་ཆོས་ཅན། རྐྱེན་གྱི་རྣམ་པ་ཡིན་ཏེ།
རང་འབྲས་ཡང་སྲིད་ཕྱི་མ་ལྷན་ཅིག་བྱེད་པའི་རྟེན་ཡིན་པའི་ཕྱིར།
དེ་དེ་ཡིན་ཏེ། ཐ་མལ་པ་རྣམས་བདེ་པ་མིན་པ་ལ་བདེ་བར་འདུ་
ཤེས་པས་དམན་པའི་གནས་ཀུན་ལ་རབ་ཏུ་འཇུག་པར་འགྱུར་བ་དེའི་
ཕྱིར། ཐ་མལ་རྣམས་ཀྱི་རྒྱུད་ཀྱི་འདུ་ཤེས་ཕྱིན་ཅི་ལོག་དེ་ཆོས་ཅན།
ཁྱོད་རྒྱུ་མེད་པ་མ་ཡིན་ཏེ། ཁྱོད་རང་རྒྱུ་བདག་ཏུ་ཆགས་པའི་རྒྱུ་
ཉིད་ལས་འབྱུང་བའི་ཕྱིར། གཉིས་པ་ནི། སྲེད་པ་ཡང་སྲིད་ཕྱི་
མའི་རྒྱུ་ཡིན་ཏེ། ཆགས་བྲལ་དགྲ་བཅོམ་པ་སྲེད་པ་ཟད་པར་སྤངས་
བའི་དབང་གིས། ཡང་སྲིད་ཕྱི་མ་སྐྱེ་བ་མ་མཐོང་བའི་ཕྱིརརོ། །
ཞེས་ ནི་ སྔོན་ གྱི་ སློབ་ དཔོན་ རྣམས་ ཀྱིས་ གསུངས་ པའི་ ཕྱིར་ ཏེ།
– 311 —



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བདེན་པ་མཐོང་ལ་འཕེན་པ་མེད། ། སྲེད་དང་བྲལ་ལ་ཡང་སྲིད་མེད།
ཅེས་གསུངས་པའི་ཕྱིར། གསུམ་པ་ནི། ཁོ་ན་རེ། ལུས་ལས་
ཀྱང་ནི་རང་འབྲས་འདོད་ཆགས་འབྱུང་བར་ཐལ། ལུས་མེད་པ་ལ་
ཆགས་ པ་ མ་ མཐོང་ བའི་ ཕྱིར་ ཞེ་ ན། འདོད་ ཅེས་ སྟོན་ པ་ ནི།
དཔལ་ལྡན་ཆོས་ཀྱི་གྲགས་པ་ཆོས་ཅན། ཁྱོད་ལུས་ལས་རང་འབྲས་
འདོད་ཆགས་འབྱུང་བར་འདོད་དེ། ཁྱོད་ཀྱི་ལུས་ རང་འབྲས་་་་
འདོད་ཆགས་ཀྱི་ལྷན་ཅིག་བྱེད་པའི་རྐྱེན་གྱི་རྒྱུ་མཚན་དུ་ཁས་བླངས་
པའི་ཕྱིར། འོ་ན། མ་ཡིན་རྟེན་ནི་བཀག་ཕྱིར་རོ། ཞེས་ལུས་
འདོད་ཆགས་ཀྱི་རྒྱུ་ཡིན་པ་བཀག་པ་དང་འགལ་ལོ་ཞེ་ན། དེར་
ལུས་ རང་ འབྲས་ འདོད་ ཆགས་ ཀྱི་ རྒྱུ་ཡིན་ པ་ བཀག་ པ་ མ་ ཡིན་ ཏེ།
དེར་ལུས་འདོད་ཆགས་ཀྱི་ཉེར་ལེན་ཡིན་པ་ཉིད་ནི་བསལ་བ་ཡིན་
པའི་ཕྱིར། རྒྱང་པན་པ་ན་རེ། ཁོ་བོ་ཅག་ཀྱང་ལུས་སེམས་ཀྱི་ཉེར་
ལེན་མ་ཡིན་པའི་ཕྱིར། སེམས་སྔ་མས་ཉེར་ལེན་བྱས་པ་ལས་སེམས་
ཕྱི་མ་འབྱུང་བའི་རིགས་པ་འདིའི་རྗེས་སུ་འབྲང་བར་འདོད་དོ་ཞེ་ན།
ཆོས་ཅན། རྒྱང་པན་རང་ཉིད་ཀྱིས་རང་གི་འདོད་པའི་དོན་སྐྱེ་བ་
སྔ་ཕྱི་མེད་པ་ལ་གནོད་པ་བྱས་པར་འགྱུར་བར་ཐལ། ཕྱོགས་སྔ་མ་
དེའི་ཕྱིར། རྒྱང་པན་ན་རེ། གལ་ཏེ་ཆགས་པ་དེ་རང་འབྲས་ལུས་
ཀྱི་རྒྱུ་མ་ཡིན་ཏེ། དེ་ལུས་སྐྱེ་བ་དང་ལྷན་ཅིག་འབྱུང་གི། དེའི་
སྔར་ མི་ འབྱུང་ བའི་ ཕྱིར་ ཏེ། ལུས་ སྐྱེ་ བ་ ལ་ ཆགས་ པ་ མཐོང་ གི་
གཞན་ལས་སྐྱེ་བ་མ་མཐོང་བའི་ཕྱིར་ཞེ་ན། ཆོས་ཅན། ཐ་མལ་པ་
སྐྱེས་མ་ཐག་པའི་ལུས་ཀྱི་སྔ་རོལ་དུ་ཆགས་པ་གྲུབ་པ་ཡིན་པར་ཐལ།
དེའི་ལུས་དང་དུས་མཉམ་གྱི་ཆགས་པ་དེ་སྐལ་མཉམ་གྱི་རྒྱུ་ལས་སྐྱེ་བ་
ཡིན་པའི་ཕྱིར། ཁོ་ན་རེ། ཉོན་མོངས་ཅན་གྱི་མ་རིག་པ་དང་།
ཟག་བཅས་ཀྱི་ལས་དང༌། སྲེད་པ་གསུམ་ཀ་ཡང་སྲིད་ཕྱི་མའི་རྒྱུ་
= 312 -



རྣམ་འགྲེལ་ལེའུ་གཉིས་པའི་ཊཱིཀྐ
ཡིན་པར་མཚུངས་པ་ལ། དང་པོ་གཉིས་སྐབས་འདིར་དེའི་རྒྱུར་
དངོས་སུ་མ་བཤད། སྲེད་པ་ཉིད་སྐབས་འདིར་དེའི་རྒྱུ་དངོས་སུ་
འཆད་པའི་རྒྱུ་མཚན་ཅི་ཡིན་ཞེ་ན། མི་ཤེས་པ་ཉོན་མོངས་ཅན་གྱི་
མ་རིག་པ་ཆོས་ཅན། ཁྱོད་རང་འབྲས་ཡང་སྲིད་ཕྱི་མའི་རྒྱུ་ཡིན་ན་
ཡང༌། སྐབས་འདིར་དེའི་རྒྱུར་དངོས་སུ་མ་བརྗོད་པ་ལ་རྒྱུ་མཚན་
ཡོད་དེ། ཁྱོད་དེ་ཡིན་ན་ཡང་། ཁྱོད་དེ་དེ་མ་ཐག་འགྲུབ་བྱེད་
མིན་པའི་རྒྱུ་མཚན་གྱིས་སྐབས་འདིར་དངོས་སུ་མ་བརྗོད་པའི་ཕྱིར།
སྲེད་པ་ཉིད་ཆོས་ཅན། ཁྱོད་སྐབས་འདིར་ཡང་སྲིད་ཕྱི་མའི་རྒྱུར་
དངོས་སུ་བཤད་པ་ལ་རྒྱུ་མཚན་ཡོད་དེ། ཁྱོད་རང་འབྲས་ཡང་སྲིད་
ཕྱི་མའི་རྒྱུན་ནི་འཕེན་པར་བྱེད་པའི་ཕྱིར་དང་། རང་འབྲས་ཡང་
སྲིད་ཕྱི་མ་དེ་མ་ཐག་འགྲུབ་བྱེད་ཡིན་པའི་རྒྱུ་མཚན་གྱིས་དེར་དངོས་
སུ་བཤད་པའི་ཕྱིར། ཟག་བཅས་ཀྱི་ལས་ཀྱང་ཆོས་ཅན། ཁྱོད་
སྐབས་འདིས་ཡང་སྲིད་ཕྱི་མའི་རྒྱུར་བཤད་པ་མིན་པའི་རྒྱུ་མཚན་ཡོད་
དེ། ཁྱོད་དེའི་རྒྱུའི་གཙོ་བོ་མ་ཡིན་པའི་རྒྱུ་མཚན་གྱིས་དེ་ལྟར་མ་
བཤད་པའི་ཕྱིར། རྟགས་གྲུབ་སྟེ། སྲེད་པ་དེ་ཡོད་ན་འཁོར་བར་
སྐྱེ་བ་རང་གི་ངང་གིས་ཡོད། སྲེད་པ་མེད་ན་ཟག་བཅས་ཀྱི་ལས་
ཡོད་ཀྱང་འཁོར་བར་སྐྱེ་བ་མེད་པའི་ཕྱིར། གསུམ་པ་འགོག་བདེན་
བཤད་པ་ལ། འགོག་པའི་རྣམ་པ། ཞི་བའི་རྣམ་པ། གྱ་ནོམ་
པའི་རྣམ་པའོ། །དང་པོ་ནི། འགོག་བདེན་སྒྲུབ་པའི་རྟགས་འགོད་
པ་དང༌། རྩོད་པ་སྤོང་བའོ། །དང་པོ་ནི། སྡུག་བསྔལ་གྱི་བདེན་
པ་དེའི་ནི་ཆོས་ཅན། རྒྱུན་འགག་ཏུ་མི་རུང་བའི་གཏེན་ཏུ་བ་མིན་
ཏེ། རང་གི་རྒྱུ་གང་ཟག་གི་བདག་འཛིན་ལ་བདག་མེད་རྟོགས་པའི་
ཤེས་རབ་ཀྱིས་གེགས་བྱེད་པ་དང༌། ཁྱོད་གཏན་དུ་འབྱུང་བའི་མཐུན་
རྐྱེན་མ་ཚང་བ་སོགས་སྲིད་པའི་ཕྱིར། གཉིས་པ་རྩོད་པ་སྤང་བ་ལ།
- 313 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཐར་པ་མི་སྲིད་པར་ཐར་བ་སྤང་བ་དང༌། ཐར་པ་དོན་གཉེར་མི་
སྲིད་པར་ཐལ་བ་སྤང་བ་དང༌། ཐར་པ་ཐོབ་ཟིན་སྲིད་པར་སྐད་
ཅིག་ཀྱང་གནས་པ་མི་སྲིད་པར་ཐལ་བ་སྤང་བའོ། །
དང་པོ་ནི། ཁོ་ན་རེ། སྡུག་བསྔལ་བདེན་པ་རྒྱུན་ཆད་པ་མི་
སྲིད་དེ། གལ་ཏེ་སྲིད་ན་གང་ཟག་གི་བདག་དེ་ལ་འཁོར་བ་ལས་
ཐར་དགོས་ན། གང་ཟག་གི་བདག་ཆོས་ཅན། འཁོར་བ་ལས་
ཐར་བ་མེད་དེ། འཁོར་བའི་ཆོས་ཅན་ཡིན་པའི་ཕྱིར་ཞེ་ན། དེ་
འདྲའི་ཐལ་འགྱུར་དེ་སངས་རྒྱས་པ་ལ་གནོད་བྱེད་ཀྱི་ཐལ་འགྱུར་ཡང་
དག་མ་ཡིན་ཏེ། སངས་རྒྱས་པས་དེ་ལ་འདོད་ལན་དང་། རྟགས་
མ་གྲུབ་ཀྱི་ལན་དོན་མཐུན་ཐེབས་པའི་ཕྱིར་ཏེ། གང་ཟག་གི་བདག་
མེད་པའི་ཕྱིར། གཉིས་པ་ནི། ཁོ་ན་རེ། སྔར་འཁོར་ བར་་་་
བཅིངས་པ་དང༌། དེ་ལས་ གྲོལ་བའི་གང་ཟག་གི་བདག་མེད་ན།
ཐར་ལམ་ལ་འབད་པ་བྱས་པ་དོན་མེད་དུ་འགྱུར་རོ་ཞེ་ན། སྐྱོན་
མེད་དེ། དེ་ནི་ཇི་སྲིད་བདག་ལ་ཆགས་པ་ཅུང་ཟད་ཀྱང་མ་བཅོས་
པ་དེ་སྲིད་དུ་སེམས་རྒྱུད་ཐར་བའི་རང་བཞིན་དུ་ནི་བདེ་བར་གནས་
པ་མེད་དེ། དེ་སྲིད་དུ་སྡུག་བསྔལ་པ་པོའི་གང་ཟག་གི་བདག་ཏུ་སྒྲོ་
བཏགས་ནས་སྡུག་བསྔལ་གྱིས་ཡོངས་སུ་གདུང་བར་འགྱུར་བ་ཡིན་
པའི་ཕྱིར། འཁོར་བ་ལས་གྲོལ་པ་པོའི་གང་ཟག་གི་བདག་མེད་ནི་
མེད་ན་ཡང༌། ཐར་ལམ་ལ་ངེས་པར་བརྩོན་དགོས་ཏེ། དེ་མེད་ན་
ཡང་གང་ཟག་གི་ བདག་ ཏུ་ལོག་ པར་ སྒྲོ་བཏགས་ པའི་ སྒྲོ་འདོགས་
གཞོམ་དགོས་པའི་ཕྱིར། གསུམ་པ་ནི། བདག་ལ་ཆགས་པའི་
དབང་གིས་སྲིད་པར་གནས་ན། ཉན་རང་དགྲ་བཅོམ་པ་ཆོས་ཅན།
འཁོར་བར་མི་གནས་པར་ཐལ། བདག་མེད་མངོན་སུམ་དུ་རྟོགས་
པས་བདག་གི་བདེ་བ་ལ་རེ་བ་མེད་པའི་ཕྱིར་ཞེ་ན། ཁམས་གསུམ་
- 314 --



རྣམ་འགྲེལ་ལེའུ་གཉིས་པའི་ཊཱིཀྐ
ལ་འདོད་ཆགས་དང་བྲལ་བའི་ཉན་རང་དགྲ་བཅོམ་པ་ནི་ཆོས་ཅན།
ཁྱོད་འཁོར་བར་གནས་པའི་རྒྱུ་མཚན་ཡོད་དེ། སེམས་ཅན་ལ་་་
དམིགས་པའི་བརྩེ་བའི་དབང་གིས་གནས་པའམ། ཡང་ན་སྔོན་གྱི་
ལས་ཀྱིས་འཕངས་པའི་སྐུ་ཚེའི་ལྷག་མ་མ་རྫོགས་པར་གནས་པ་ཡིན་
པའི་ཕྱིར། སྔོན་ལས་ཀྱིས་འཕངས་པའི་སྐུ་ཚེའི་ལྷག་མ་ལ་དེ་མ་
ཐག་ལྡོག་འདོད་མེད་པར་དགོས་པ་འགའ་ཞིག་མཐོང་ནས་ཀྱང་
གནས་པ་ཡིན་པའི་ཕྱིར། ཁོ་ན་རེ། དགྲ་བཅོམ་པ་ལས་ཀྱི་དབང་
གིས་འཁོར་བར་གནས་པ་ཡོད་ན། དེའི་རྒྱུད་ཀྱི་ལས་དེས་ཡང་སྲིད་
ཕྱི་མ་འཕེན་ནུས་པར་འགྱུར་རོ་ཞེ་ན། སྲིད་པའི་སྲེད་པ་ལས་རྣམ་
པར་བརྒལ་བའི་ཉན་རང་དགྲ་བཅོམ་པ་ཆོས་ཅན། ཁྱོད་ཀྱི་རྒྱུད་ཀྱི་
ལས་དེས་སྲིད་པ་གཞན་འཕེན་ནུས་པ་མ་ཡིན་ཏེ། སྲིད་པ་གཞན་
འཕེན་པའི་ལྷན་ཅིག་བྱེད་པའི་རྐྱེན་སྲེད་པ་ཟད་པར་སྤང་པའི་གང་
ཟག་ཡིན་པའི་ཕྱིར་རོ། གཉིས་པ་ཞི་བའི་རྣམ་པ་ལ། ཆགས་བྲལ་
ཉེས་པ་མ་ཟད་པར་ཐལ་བ་སྤང་བ། སྲིད་པ་ལས་མ་གྲོལ་བར་ཐལ་
བ་སྤང་བ། བདག་འཛིན་སྲིད་པའི་རྒྱུ་ཡིན་པ་ལ་ཧ་ཅང་ཐལ་བ་
སྤང་བའོ། །
དང་པོ་ལ། བདག་ལྟ་མ་ སྤངས་པར་ ཐལ་བ་ནི། བརྩེ་་་
བའམ། ཞེས་ པ་ ལ་ རྩོད་ པ་གསུམ་བྱུང་བའི་དང་པོ་ནི། དགྲ་
བཅོམ་པ་སེམས་ཅན་ལ་དམིགས་པའི་བརྩེ་བའི་དབང་གིས་འཁོར་
བར་གནས་ན། དེའི་བརྩེ་བ་དེ་བདག་ལྟ་ཅན་དུ་འགྱུར་རོ་ཞེ་ན།
དགྲ་བཅོམ་པའི་རྒྱུད་ཀྱི་བརྩེ་བ་ཆོས་ཅན། ཁྱོད་ སེམས་ཅན་ལ་
དམིགས་ནས་སྐྱེ་ཡང་རང་དབང་བའི་སེམས་ཅན་དུ་བལྟ་བ་དང་རྗེས་
སུ་འབྲེལ་བ་ཅན་མ་ཡིན་པར་ཐལ། སེམས་ཅན་སྡུག་བསྔལ་གྱིས་
གདུངས་པར་མངོན་སུམ་དུ་ཤེས་ནས་དེ་ལ་ཆགས་སྡང་ཉེ་རང་གིས་
ཁ 315 –
བ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འགལ་བ་མེད་པར་མཉམ་པ་ཉིད་དུ་གོམས་པའི་འདུ་བྱེད་སྔ་མའི་
རྗེས་སུ་འཇུག་པ་ཅན་གྱི་སེམས་ཀྱི་དངོས་པོའི་ཆོས་ཡིན་པའི་ཕྱིར།
དགྲ་བཅོམ་པ་ཆོས་ཅན། འདོད་ཆགས་ ཅན་དུ་ ཐལ། སེམས་
ཅན་ལ་དམིགས་པའི་སྙིང་རྗེ་དེ་དང་ལྡན་པའི་ཕྱིར་ཞེ་ན། མ་ཁྱབ་
སྟེ། སྙིང་རྗེ་དང་འདོད་ཆགས་གཉིས་རྒྱུ་དང་རྣམ་པ་ཀུན་ཏུ་མི་
མཚུངས་པའི་ཕྱིར་ཏེ། གཙང་བདེ་སོགས་དེའི་བདག་ཉིད་མིན་
པའི་ཆོས་ལ་ནི་དམིགས་ཏེ། བདག་དང་གཞན་དུ་སྒྲོ་འདོགས་པ་
ལས་འདོད་ཆགས་སྐྱེ། སེམས་ཅན་སྡུག་བསྔལ་ གྱིས་མནར་བའི་
རྒྱུན་རིག་པ་ཙམ་ལས་ནི་དམིགས་ཏེ་བརྩེ་བ་སྐྱེ་བར་འགྱུར་བ་ཡིན་
པའི་ཕྱིར། དགྲ་བཅོམ་པ་ཞེ་སྡང་ཅན་དུ་ཐལ་བ་སྤང་བ་ནི། དེ་
ཞེ་སྡང་ཅན་དུ་ཐལ། དེའི་རྒྱུད་ཀྱི་བརྩེ་བའི་ཡུལ་གྱི་ནི་སེམས་ཅན་
ལ་གཞན་གྱིས་གནོད་པ་བྱས་ན་དེའི་རྒྱུད་ཞེ་སྡང་སྐྱེ་བའི་ཕྱིར་ཞེ་ན།
དགྲ་བཅོམ་པ་ཆོས་ཅན། ཁྱོད་ཀྱི་རྒྱུད་ཀྱི་བརྩེ་བའི་ཡུལ་གྱི་སེམས་
ཅན་ལ་གཞན་གྱིས་གནོད་པ་བྱས་པའི་ཉེས་པའི་རྒྱུ་ལས་བྱུང་བའི་
ཁོང་ཁྲོ་ཁྱོད་ཀྱི་རྒྱུད་ལ་ཡོད་པ་མིན་ཏེ། ཁྱོད་ཀྱི་རྒྱུད་ལ་བདག་ཏུ་
འཛིན་དེ་མེད་པའི་ཕྱིར། ཁྱབ་སྟེ། གཏི་མུག་ཉོན་མོངས་ཅན་གྱི་
མ་རིག་པ་དེ་ཞེ་སྡང་ཉེས་པའི་རྩ་བ་ཡིན། དེ་ཡང་སེམས་ཅན་ཏེ་
གང་ཟག་གི་བདག་ཏུ་འཛིན་པ་ཡིན་པའི་ཕྱིར། དེས་ན་དགྲ་བཅོམ་
པ་ཆོས་ཅན། ཁྱོད་ཀྱི་རྒྱུད་ཀྱི་བརྩེ་བ་དེ་ཉེས་མེད་དུ་འདོད་རིགས་
ཏེ། ཁྱོད་ཀྱི་རྒྱུད་ཀྱི་བརྩེ་བ་དེ་ཉོན་མོངས་མཐའ་དག་གིས་དབེན་
པའི་ སེམས་ ཀྱི་ཡོན་ ཏན་ ཡིན་ པ་དེས་ ནའི་ ཕྱིར། གཉིས་ པ་ ནི།
ལས་ཀྱི་ཡིན། ཞེས་པ་ལ། རྩོད་པ་སྤང་བ་ནི། དེ་ཆོས་ཅན།
འཁོར་བ་ལས་མ་གྲོལ་བར་ཐལ། ལས་ཀྱིས་འཁོར་བར་གནས་པའི་
ཕྱིར་ཞེ་ན། དེ་ཆོས་ཅན། འཁོར་བ་ལས་གྲོལ་བ་མེད་པ་མ་ཡིན་
316 -



རྣམ་འགྲེལ་ལེའུ་གཉིས་པའི་ཊཱིཀྐ
ཏེ། ཁྱོད་ཉོན་མོངས་ཟད་པར་སྤངས་པའི་སྒོ་ནས་སྔོན་གྱི་འདུ་བྱེད་
ལས་ཀྱི་འབྲས་བུ་ཚེ་འདིར་ཟད་ནས་སྲིད་པ་གཞན་ཉིང་མཚམས་མི་
སྦྱོར་བའི་ཕྱིར། དེས་ན་དགྲ་བཅོམ་པ་གང་ཡིན་པ་དེ་ཆོས་ཅན།
ཁྱོད་སྔོན་འདི་བྱེད་དེ་ལས་ཀྱི་ནུས་པ་སྡུག་བསྔལ་གྱི་ཕུང་བོ་འདི་མ་
ཟད་ན་ཡང་སྲིད་པ་ལས་མ་གྲོལ་བ་མ་ཡིན་ཏེ། འཁོར་བར་གནས་
པའི་བར་དུ་སྐྱེ་རྒ་ན་འཆི་སོགས་འཁོར་བའི་ཉེས་པས་གོས་པ་མེད་པ་
ཉིད་ཀྱི་ཕྱིར། ཡང་བརྩེ་བའམ་ཞེས་པ་ལ་རྩོད་པ་ནི། ཁོ་ན་རེ།
ཉན་རང་དགྲ་བཅོམ་པ་སྙིང་རྗེའི་དབང་གིས་འཁོར་བར་གནས་ན།
སར་གནས་ཀྱི་བྱང་སེམས་བཞིན་འཁོར་བ་ཇི་སྲིད་མ་སྟོངས་ཀྱི་བར་
བཞུགས་པར་འགྱུར་རོ་ཞེ་ན། དེ་ཆོས་ཅན། དེར་ཅུང་ཟད་
གནས་ ན་ ཡང་། དེར་ གནས་ པའི་ འབད་ རྩོལ་ ཆེན་ པོ་ མེད་དེ།
སྙིང་རྗེ་དམན་པའི་གང་ཟག་ཉིད་ཡིན་པའི་ཕྱིར། །སར་གནས་ཀྱི་
བྱང་སེམས་གང་དག་ཆོས་ཅན། སྲིད་པ་ཇི་སྲིད་བར་གཞན་གྱི་ངོར་
ནི་བཞུགས་པ་ཡིན་ཏེ། བརྩེ་བ་ཆེན་པོ་དང་ལྡན་པའི་སར་གནས་
ཀྱི་བྱང་སེམས་ཡིན་པའི་ཕྱིར། གསུམ་པ་ནི། ཇི་ལྟར་བདག་་་་
ཆགས་མ་བཅོམ་ཞེས་སོགས་སུ། བདག་འཛིན་སྤངས་ན་འཁོར་བ་
ལས་གྲོལ་བར་ཁས་བླངས་པ་ལ། ཁོ་ན་རེ། གལ་ཏེ་འཕགས་ལམ་
གྱི་དང་པོར་མཐོང་ལམ་ནི་ཐོབ་པའི་རྒྱུན་ཞུགས་སྲིད་པ་ལན་བདུན་
པ་ཆོས་ཅན། སྲིད་པར་སྐྱེ་བ་མེད་པར་འགྱུར་བར་ཐལ། འཇིག་
ཚོགས་སུ་ལྟ་བ་དང་བྲལ་བའི་ཕྱིར་ཞེ་ན། དེ་ཆོས་ཅན། རྟགས་དེ་
མ་ཡིན་པར་ཐལ། འཇིག་ལྟ་ལྷན་ཅིག་སྐྱེས་པ་མ་སྤངས་པའི་ཕྱིར།
མ་གྲུབ་སྟེ། དེ་སྤངས་སོ་ཞེ་ནའང་། དེ་ཆོས་ཅན། ཁྱོད་སྲིད་
པར་སྐྱེ་བ་ག་ལ་ཡོད་དེ་མེད་པར་ཐལ་ལོ། ། དེ་སྤངས་པ་ལ་གནོད་
བྱེད་བསྟན་ན། དེ་མ་སྤངས་པ་ལ་གནོད་པའི་སྒྲུབ་བྱེད་ནི། དེ་
- 317 མ
H ir
ir
ir
R 22
ir
ir



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཆོས་ ཅན། ཁྱོད་ ཀྱིས་ འཇིག་ ལྟ་ ལྷན་ སྐྱེས་ མ་ སྤངས་ པར་ ཐལ།
བདག་བདེ་བར་འགྱུར་པའམ། སྡུག་བསྔལ་བར་མ་གྱུར་ཅིག་ཅེས་
འདོད་པ་ན་གྲུབ་མཐའ་སོགས་ཀྱིས་བསྒྱུར་བ་ལ་མི་ལྟོས་པར། ངའོ་
སྙམ་པའི་བློ་གང་ཡིན་པ་དེ་ཁྱོད་ཀྱི་རྒྱུད་ལ་ཡོད་པ་གང་ཞིག དེ་
སེམས་ ཅན་ ལ་ ལྟ་ བའི་ འཇིག་ ལྟ་ ལྷན་ ཅིག་ སྐྱེས་ པ་ ཡིན་ པའི་ ཕྱིར།
རྟགས་སྔ་མ་གྲུབ་སྟེ། ང་ཞེས་མཐོང་བ་མེད་པར་ནི་གང་ཟག་་་་
འགའ་ཡང་དག་ལ་ཆགས་པ་སྐྱེ་བ་ཡོད་པ་མ་ཡིན། བདག་ལ་སྲེད་
པ་མེད་པར་ཡང་བདེ་བ་ ཐོབ་ པར་འདོད་ པས་དེའི་ཕྱིར་ དུ་མངོན་
པར་རྒྱུག་པ་ཡོང་པ་མིན་པ་གང་ཞིག ཁྱོད་བདེ་བ་ཐོབ་པར་འདོད་
པའི་ཕྱིར་དུ་མངོན་པར་རྒྱུགས་པ་ཡིན་པའི་ཕྱིར། གསུམ་པ་གྱ་ནོམ་
གྱི་རྣམ་པ་ནི། གྱ་ནོམ་པའི་ཐར་པ་ཐོབ་པ་ལ། བདག་རྟག་པ་
འཆིང་ གྲོལ་ གྱི་གཞིར་ དགོས་ སོ་ ཞེ་ ན། དེ་ མི་ དགོས་ པར་ ཐལ།
སྡུག་བསྔལ་སྐྱེད་པའི་རྒྱུ་ཉིད་ནི་འཁོར་བར་འཆིང་བྱེད་ཡིན་ལ་བདག་
རྟོག་པ་ལ་དེ་གང་ལས་ཡོད་དེ་མེད་པའི་ཕྱིར་དང༌། སྡུག་བསྔལ་མི་
སྐྱེད་པའི་རྒྱུ་ཉིད་ནི་འཁོར་བ་ལས་ཐར་བྱེད་ཡིན་ལ། བདག་རྟག་
པ་ལ་དེ་གང་ལས་ཡོད་དེ་མེད་པའི་ཕྱིར། གནས་མ་བུ་པ་ན་རེ།
བདག་རྟག་པ་ཡིན་ན། སྐྱོན་དེར་འགྱུར་ཡང་། བདག་དེ་རྟག་མི་
རྟག་གང་ཡང་མ་ཡིན་པར་འདོད་དོ་ཞེ་ན། བདག་གང་ཡིན་པ་དེ་
ནི་ཆོས་ཅན། འབྲས་བུ་འགའ་ཡིའང་རྒྱུ་མ་ཡིན་པར་ཐལ། ཁྱོད་
མི་རྟག་ པ་ ཉིད་ དུ་ བརྗོད་ དུ་མེད་ པའི་ ཕྱིར། ཡང་དེ་ཆོས་ཅན།
ཁྱོད་བཅིངས་ཐར་གྱི་རྒྱུ་མ་ཡིན་པར་ཐལ། ཁྱོད་རྟག་མི་རྟག་གང་
དུ་ཡང་བརྗོད་དུ་མེད་པའི་ཕྱིར། ཁྱབ་སྟེ། རྟག་མི་རྟག་གང་དུ་
ཡང་བརྗོད་པར་བྱ་བ་མིན་པ་ལའང་བཅིངས་པ་དང་ཐར་པ་ཇི་ལྟ་
བུར་ཡང་ཡོད་པ་མ་ཡིན་པའི་ཕྱིར། ཡང་དེ་ཆོས་ཅན། རྟག་པ་
- 318 ཁ



རྣམ་འགྲེལ་ལེའུ་གཉིས་པའི་ཊཱིཀྐ
ཡིན་པར་ཐལ། བཅིངས་གྲོལ་ གྱི་གཞི་གང་ཞིག འཇིག་མེད་
ཡིན་པའི་ཕྱིར། ཁྱབ་སྟེ། གང་གི་རང་བཞིན་འཇིག་པ་མེད་པའི་
ཆོས་དེ་ལ་མཁས་པ་རྣམས་རྟག་ཅེས་བརྗོད་པ་ཡིན་པའི་ཕྱིར། དེས་
ན་གནས་མ་བུ་པ་ཆོས་ཅན། དངོས་འགལ་བར་དུ་ཕུང་གསུམ་ཁས་
ལེན་པའི་ངོ་ཚ་བའི་ལྟ་བ་འདི་སྤོང་ལ། བདག་མེད་ནི་རྟག་པར་
སྨོས་ཏེ་སྨྲ་རིགས་པར་ཐལ། དེ་ནི་འཇིག་པ་མེད་པའི་དངོས་པོ་
ཡིན་པ་དེའི་ཕྱིར། བཞི་བ་ལམ་གྱི་བདེན་པ་ལ་བདག་མེད་རྟོགས་
པའི་ ཤེས་ རབ་ སྲིད་ པ་ ལས་ གྲོལ་ བའི་ ལམ་ མིང་ དུ་ སྒྲུབ་ པ་ དང་།
བདག་འཛིན་ཟིན་པའི་རྩ་བར་སྒྲུབ་པའོ། །དང་པོ་ནི། གྲོལ་ལམ་
ངོས་གཟུང་པ་དང་། །
དེ་ལ་རྩོད་པ་སྤང་བ་གཉིས། དང་པོ་ནི། བདེན་པ་བཞི་ནི་
སྟོན་མཛད་པའོ། ། ཞེས་བདེན་བཞི་སྟོན་པར་མཛད་ན། ལམ་་་
བདེན་ཇི་ལྟར་སྟོན་ཞེ་ན། སྦྱོར་བ་ཕུན་ཚོགས་སྟོན་པ། འཆད་
པའི་སྐབས་སུ་བཤད་ཟིན་པའི་བདག་མེད་མངོན་སུམ་དུ་རྟོགས་པའི་
ལམ་དེ་ ཆོས་ ཅན། ཁྱོད་ སྲིད་ པ་ལས་ གྲོལ་ བྱེད་ཀྱི་ལམ་ཡིན་ཏེ།
ཁྱོད་བདག་འཛིན་གྱི་དངོས་གཉེན་དུ་གོམས་པ་ལས་ཉེས་པ་མཐའ་
དག་ཟད་པའི་གནས་གྱུར་མཐར་ཕྱིན་ཐོབ་པར་འགྱུར་བའི་མཁྱེན་པ་
ཡིན་པའི་ཕྱིར། གཉིས་པ་ལ། སྤངས་པ་སླར་ལྡོག་པའི་རྩོད་སྤང༌།
དྲི་མ་ལྡོག་ཏུ་མི་རུང་བའི་རྩོད་སྤང་། ཅུང་ཟད་ལྡོག་ཀྱང་གཏན་
ལྡོག་མི་སྲིད་པའི་རྩོད་སྤང་དང་གསུམ། དང་པོ་ལ། སྤངས་པ་
མཐར་ ཕྱིན་ ལྡོག་ མི་ སྲིད་ པ། དེ་ ལྡོག་ པའི་ ཐབས་ མི་ སྲིད་ པ།
བདག་མེད་རྟོགས་པའི་ཤེས་རབ་བདག་འཛིན་གྱིས་གཉེན་པོར་མི་
འཐད་པ་སྤངས་པ་གསུམ། དང་པོ་ལ། གནས་གྱུར་པའི་སེམས་
པ་ཉེས་པ་སྐྱེད་པའི་ནུས་པ་མེད་པ། ཡོད་ཀྱང་ཡུན་དུ་གནས་པའི་
- 319 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ནུས་པ་མེད་པ་གཉིས། དང་པོ་ལ། མདོར་བསྟན། རྒྱས་་་་
བཤད། དོན་བསྡུ་གསུམ། དང་པོ་ནི། གལ་ཏེ་རེ་ཤིག་ཉེས་པ་
ཆགས་སོགས་ཡེ་མེད་དུ་གནས་གྱུར་ཀྱང་སྔར་ལམ་མེད་པའི་རྒྱུད་ལ་
ལམ་འབྱུང་བ་བཞིན་དུ། སྔར་ཉེས་པ་ཆགས་སོགས་མེད་པའི་རྒྱུད་
ལ་སྐྱོན་ཉེས་པ་ཆགས་སོགས་མི་འབྱུང་ངོ་ཞེ་ན། ཉེས་པ་རྩ་བ་ནས་
དྲུང་འབྱིན་བྱེད་ཀྱི་གཉེན་པོ་སྟོན་པ་ལ། བདག་འཛིན་རྒྱུ་གཅིག་
ཅེས་ སོགས་ གསུངས། དེས་དེ་རྩ་བ་ནས་དྲུངས་འབྱིན་པའི་རྒྱུ་་་
མཚན་ སྟོན་ པ་ ལ། རྣམ་ ཤེས་ ཡུལ་ འཛིན་ ཅེས་ སོགས་ གསུངས།
སྤངས་པ་སླར་མི་ལྡོག་པའི་རྒྱུ་མཚན་སྟོན་པ་ལ། ཉེས་པ་རྣམ་པར་
འགགས་པ་ནི། ཞེས་གསུངས། དགྲ་བཅོམ་པ་ཆོས་ཅན། ཁྱོད་
ཀྱི་ རྒྱུད་ ལ་ ཉེས་ པ་ ཆགས་ སོགས་ སླར་ ཡང་ འབྱུང་ བ་ མ་ ཡིན་ ཏེ།
ཁྱོད་ཀྱི་རྒྱུད་ཀྱི་བདག་མེད་རྟོགས་པའི་ཤེས་རབ་དེས། ཁྱོད་ཀྱི་རྒྱུ་
ལ་ཉེས་པ་ཆགས་ སོགས་སྐྱེ་བའི་ནུས་པ་ཡེ་མེད་དུ་བྱས་ པའི་ཕྱིར།
གཉིས་པ་ནི། དེའི་རྒྱུ་མཚན་སྟོན་པ་ལ། ཐོག་མར་དཔེ་སྒྲུབ་པ་ནི། །
གཟུགས་འཛིན་དབང་པོའི་རྣམ་པར་ཤེས་པ་ཆོས་ཅན། ཁྱོད་་་་་
གཟུགས་ཀྱི་ གནས་ལུགས་ ལ་ ཇི་ ལྟར་ཡོད་ པ་དེ་ འཛིན་ པ་ ཡིན་ཏེ།
གཟུང་ཡུལ་ཇི་ལྟར་ཡོད་པའི་འཛིན་པ་དེ་ཁྱོད་ཀྱི་ཆོས་སམ་རང་་་་
བཞིན་ཡིན་པའི་ཕྱིར། གཟུགས་ཇི་ལྟར་ཡོད་པ་དེ་ཡི་བདག་ཉིད་དེ།
གཟུགས་ འཛིན་ དབང༌ ཤེས་ འདི་ ཡི་ སྐྱེད་ པར་ བྱེད་ པ་ ཡིན་ ཏེ།
གཟུགས་འདི་གཟུགས་འཛིན་དབང་ཤེས་སྐྱེད་བྱེད་ཀྱི་རང་བཞིན་
ཡིན་པའི་ཕྱིར། འདུས་བྱས་མི་རྟག་པ་དང༌། བདག་མེད་རྣམས་
ཡུལ་གྱི་གནས་ལུགས་དང་། དེ་རྣམས་བློ་མ་འཁྲུལ་བས་མཐོང་ན།
སེམས་ཅན་རྣམས་འབད་མེད་དུ་གྲོལ་བར་འགྱུར་རོ་ཞེ་ན། སེམས་
ཅན་རྣམས་འབད་མེད་དུ་གྲོལ་བར་ཐལ་བའི་སྐྱོན་མེད་དེ། སེམས་
- 320 -



རྣམ་འགྲེལ་ལེའུ་གཉིས་པའི་ཊཱིཀྐ
ཅན་རྣམས་བདག་འཛིན་ལ་སོགས་པའི་རྐྱེན་གཞན་ གྱིས་ གནས་་་་་
ལུགས་འདི་ལས་གོལ་བར་འགྱུར་བའི་ཕྱིར། འོ་ན་ཉེས་པ་ཆགས་
སོགས་འཕྲལ་གྱི་རྐྱེན་ལས་བྱུང་བ་ཡིན་པས་རང་ལྡོག་ཏུ་འགྱུར་རོ་ཞེ་
ན། དེ་མི་འགྱུར་ཏེ། དེ་ལྡོག་པ་ལ་ནི་བདག་མེད་རྟོགས་པའི་ཤེས་
རབ་སོགས་ཀྱི་རྐྱེན་ལ་ལྟོས་པའི་ཕྱིར་ཏེ། ཉེས་པ་ཆགས་སོགས་
བདག་འཛིན་གྱི་རྩ་བ་ཅན་ཡིན་པས་མི་བརྟན་པ་ཡིན་པའི་ཕྱིར་ཏེ།
དཔེར་ན་ ཐག་པ་ལ་སྦྲུལ་གྱི་བློ་བཞིན་ནོ། ། གསུམ་པ་ནི། འོ་ན་
བདག་མེད་རྟོགས་པའི་ཤེས་རབ་ལ་ཡང་བདག་འཛིན་གྱིས་གནོད་
དམ་ཞེ་ན། དེས་དེ་ལ་མི་གནོད་དེ། སེམས་ཀྱི་རང་བཞིན་འོད་
གསལ་བ་ཡིན་པའི་ཕྱིར་ཏེ། བདག་འཛིན་སེམས་ཀྱི་རང་བཞིན་ལ་
མ་ཞུགས་པའི་ཕྱིར། ཆགས་ སོགས་ཀྱི་དྲི་མ་རྣམས་ནི་ཆོས་ ཅན།
གློ་བུར་བ་ཡིན་ཏེ། སེམས་ཀྱི་གནས་ལུགས་ལ་ལོག་པར་ཞུགས་པའི་
བློ་ཡིན་པའི་ཕྱིར། ལམ་བཞིན་སྐྱོན་ནི་འབྱུང་ཞེ་ན། ཞེས་པའི་
དོན་བསྡུ་བ་ནི། དུས་ཕྱིས་ཉེས་པ་ཆགས་སོགས་དེ་རྣམས་མེད་པའི་
སེམས་རྒྱུད་བདག་མེད་རྟོགས་པའི་ཤེས་རབ་ཀྱི་བདག་ཉིད་དུ་གྱུར་
པའི་དགྲ་བཅོམ་པའི་རྒྱུད་ལ་ཉེས་པ་ཆགས་སོགས་སྐྱེ་བའི་ནུས་པ་
མེད་དེ། སྔར་བདག་མེད་དོན་སྤྱིའི་ཚུལ་གྱིས་རྟོགས་བའི་དུས་ན་
ཡང༌། བདག་འཛིན་གྱིས་བདག་མེད་རྟོགས་ པའི་ ཤེས་རབ་ལ་་་
གནོད་པའི་ནུས་པ་མེད་པའི་ཕྱིར་ཏེ། གོང་དུ་བསྒྲུབས་ཟིན་པ་དེའི་
ཕྱིར། གཉིས་པ་ནི། དགྲ་བཅོམ་པའི་རྒྱུད་ལ་ཉེས་པ་ཆགས་་་
སོགས་སྐྱེད་པའི་ནུས་པ་མེད་མོད། སློབ་པ་རྣམས་ཀྱི་རྒྱུད་ལ་ཡང་
དེ་རྣམས་སྐྱེད་པའི་ནུས་པ་མེད་དམ་ཞེ་ན། ཕྱིར་མི་འོང་ཆོས་ཅན།
ཁྱོད་ཀྱི་རྒྱུད་ལ་ཉེས་པ་ཆགས་སོགས་སྐྱེད་པའི་ནུས་པ་ཡོད་ན་ཡང༌།
ཁྱོད་ཀྱི་རྒྱུད་ལ་དེ་ཡུན་རིང་དུ་གནས་པའི་ནུས་པ་ཡོད་པ་མིན་ཏེ།
-- 321 ག



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེ་ཡིན་ན་ཡང་ཉེས་པ་ཆགས་སོགས་ཀྱི་རྩ་བ་བདག་འཛིན་ལ་གནོ ༌༌་
པ་ཅན་གྱི་བདག་མེད་མངོན་སུམ་དུ་རྟོགས་པའི་ཤེས་རབ་སྐྱེད་ནུས་
ཀྱི་སྙིང་པོ་ཅན་གྱི་དངོས་པོ་ཡིན་པའི་ཕྱིར། དཔེར་ན་ས་རློན་པ་ལ་
མེ་ཡུན་རིང་དུ་མི་གནས་པ་བཞིན་ནོ། །གཉིས་པ་ནི། སློབ་ལམ་དུ་
ཉེས་པ་ཆགས་སོགས་ཀྱི་བདག་མེད་རྟོགས་པའི་ཤེས་རབ་འཇོམས་མི་
ནུས་པར་བསྟན་ནས། མི་སློབ་ལམ་དུ་ཡང་མི་ནུས་པར་སྟོན་པ་ནི།
ཁོ་ན་རེ། དགྲ་བཅོམ་པའི་སྤངས་པ་དེ་སླར་ཡང་ལྡོག་པ་ཡིན་ནོ་ཞེ་
ན། དེ་མ་ཡིན་པར་ཐལ། དེ་ཟློག་པའི་ཕྱིར་དུ་དེས་འབད་པ་བྱེད་
པ་ཡང་མེད། དེའི་སྤངས་པ་དེ་རང་ལྡོག་ཏུ་ལྡོག་པ་ཡང་མ་ཡིན།
དེའི་སྤངས་པ་དེ་བློ་ཕྱིན་ཅི་ལོག་གིས་འབད་དུ་ཟིན་ཀྱང་མི་ཟློག་པའི་
ཕྱིར། དང་པོ་དེར་ཐལ། དེའི་སྤངས་པ་དེ་ལ་འཁོར་པའི་ཉེ་བར་
འཚེ་བ་ སོགས་ ཀྱིས་གནོད་ པ་ མེད་ པའི་ ཕྱིར། གཉིས་པ་གྲུབ་ སྟེ།
དེའི་རྒྱུད་ཀྱི་བདག་མེད་རྟོགས་པའི་ཤེས་རབ་དེ་ཡང་དག་པའི་དོན་
ཡུལ་གྱི་གནས་ཚུལ་གྱི་རང་བཞིན་ལ་ནི་ཞུགས་པའི་ཕྱིར་ཏེ། དེའི་
རྒྱུད་ཀྱི་བདག་མེད་རྟོགས་པའི་ཤེས་རབ་ཀྱི་བློ་ནི། དེའི་རྒྱུད་ཀྱི་
སྤངས་པ་དེའི་ཕྱོགས་རྣམ་པ་ཀུན་ཏུ་འཛིན་པའི་ཕྱིར་རོ། ། གསུམ་པ་
ལ། འཛིན་སྟངས་འགལ་བ་ཙམ་གྱིས་གཉེན་པོར་མི་རུང་། ཉོན་
མོངས་ཅན་གྱི་མ་རིག་པ་འཇིག་ལྟ་ལས་རྫས་གཞན་མིན་པར་སྒྲུབ་པ།
བདག་མེད་རྟོགས་པའི་ཤེས་རབ་ཉིད་འཛིན་སྟངས་འགལ་བའི་སྒོ་
ནས་གཉེན་པོར་བསྟན་པའོ། །
དང་པོ་ནི། བཤད་ཟིན་ལམ་དེ་གོམས་པ་ལས། ཞེས་་་་
བདག་མེད་རྟོགས་པའི་ཤེས་རབ་དེ་བདག་འཛིན་དང་འཛིན་སྟངས་
འགལ་བ་ཙམ་གྱིས་དེས་བདག་འཛིན་ལ་གནོད་ན། བདག་འཛིན་
གྱིས་ ཀྱང་ བདག་ མེད་ རྟོགས་ པའི་ ཤེས་ རབ་ ལ་ གནོད་ པ་ དང༌།
– 322 -



རྣམ་འགྲེལ་ལེའུ་གཉིས་པའི་ཊཱིཀྐ
------
----
ཆགས་ སྡང་ གཉིས་ ཀྱང་ ཕན་ ཚུན་ གནོད་བྱེད་ དུ་ འགྱུར་ རོ་ ཞེ་ ན།
འཛིན་སྟངས་འགལ་བ་ཙམ་གྱིས་ཆགས་སོགས་དྲུང་འབྱིན་མི་ནུས་
པར་སྟོན་པ་ནི། འདོད་ཆགས་དང་ཁོང་ཁྲོ་ཆོས་ཅན། ཕན་ཚུན་
དུ་འཛིན་སྟངས་ཐ་དད་ཡིན་ན་ཡང་ཕན་ཚུན་གཅིག་ལ་གཅིག་གནོད་
བྱེད་ཀྱི་གཉེན་པོ་མིན་ཏེ། རང་རྒྱུ་བདག་འཛིན་གྱི་རྒྱུ་གཅིག་ལས་
སྐྱེ་བ་ཅན་ཉིད་དུ་མཚུངས་པའི་ཕྱིར་དང་། ཁྱོད་གཉིས་ཕན་ཚུན་
རྒྱུ་དང་འབྲས་བུའི་དངོས་པོར་འགྱུར་བ་ཡོད་པའི་ཕྱིར། ཞེ་སྡང་
གིས་གདུངས་པ་ན་དེ་དང་འབྲལ་བར་འདོད་པའི་འདོད་ཆགས་སྐྱེ་བ་
དང༌། ཆགས་ཡུལ་ལ་གནོད་པ་བྱས་པ་ན་ཞེ་སྡང་སྐྱེ་བ་ཡོད་པའི་
ཕྱིར། ཚད་མེད་བཞི་སོགས་ཉེས་པ་མཐའ་དག་གི་དངོས་གཉེན་དུ་
མི་སྟོན་པར། བདག་མེད་རྟོགས་པའི་ཤེས་རབ་ཉེས་པ་མཐའ་དག་
གི་དངོས་གཉེན་དུ་སྟོན་པའི་རྒྱུ་མཚན་ཅི་ཡིན་ཞེ་ན། སེམས་ཅན་
ལ་དམིགས་པའི་བྱམས་སོགས་ཆོས་ཅན་། ཤིན་ཏུ་ཉེས་པ་ཆགས་
སོགས་རྩ་བ་ནས་ཚར་གཅོད་པའི་དངོས་གཉེན་མིན་ཏེ། རྨོངས་པ་
ཉོན་མོངས་ཅན་གྱི་མ་རིག་པ་དང་འཛིན་སྟངས་དངོས་སུ་འགལ་བ་
མེད་པའི་ཕྱིར། ཁྱབ་སྟེ། ཉེས་པ་ཆགས་སོགས་ཀུན་མ་རིག་པ་
དེའི་རྩ་བ་ཅན་ཡིན་ལ། དེ་འདྲའི་ མ་ རིག་ པ་དེ་ཡང་གང་ཞེ་ན་
འཇིག་ཚོགས་ལ་ལྟ་བ་དེ་དེ་ཡིན་པའི་ཕྱིར། གཉིས་པ་ནི། བྱེ་བྲག་
ཏུ་སྨྲ་བ་ན་རེ། མ་རིག་པ་ནི་སེམས་བྱུང་མི་གསལ་བའི་རྣམ་པ་ཅན་
ཡིན་ལ། འཇིག་ལྟ་ནི་ཡོངས་སུ་གཅོད་པའི་རྣམ་པ་ཅན་གྱི་སེམས་
བྱུང་ཡིན་པས། དེ་གཉིས་འགལ་པ་ཡིན་ནོ་ཞེ་ན། འོ་ན་འཇིག་ལྟ་
དེ་ཉོན་མོངས་ཅན་གྱི་མ་རིག་པ་ཡིན་ན། དེ་རིག་པ་ཡེ་ཤེས་ཀྱི་མི་
མཐུན་ཕྱོགས་ཡིན་པའི་སྒོ་ནས་ཉོན་མོངས་ཅན་གྱི་མ་རིག་པར་འཇོག་
དགོས་པས། དེའི་མི་མཐུན་ཕྱོགས་གསུམ་པོ་གང་གི་སྒོ་ནས་འཇོག
- 323 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འཇིག་ལྟ་དེ་དེའི་མེད་པ་མི་མཐུན་ཕྱོགས་དང་། དེའི་གཞན་པ་མི་
མཐུན་ ཕྱོགས་ ནི་ ཡིན་ པའི་ སྒོ་ནས་ མ་ རིག་ པར་ རིགས་ པ་ ན་ ་
མ་རིག་པ་དེ་སེམས་བྱུང་ཡིན་པ་ཉིད་ཀྱིས་དམིགས་རྣམ་འཛིན་པ་
ཡིན་པའི་ཕྱིར། དེས་ན་འཇིག་ལྟ་དེ་རིག་པ་ཡེ་ཤེས་ཀྱི་འགལ་བ་མི་
མཐུན་ཕྱོགས་ཡིན་པའི་སྒོ་ནས་ཉོན་མོངས་ཅན་གྱི་མ་རིག་པར་འཇོག་
སྟེ། རིག་པ་ཡེ་ཤེས་དེའི་འགལ་བ་མི་མཐུན་ཕྱོགས་ཡིན་པའི་ཕྱིར་
དང་། འཇིག་ལྟ་དེ་རིག་པ་ཡེ་ཤེས་དང་འཛིན་སྟངས་དངོས་སུ་
འགལ་བའི་སྒོ་ནས་ཡུལ་གྱི་གནས་ཚུལ་ལ་ལོག་པར་དམིགས་པ་ཉིད་
ཡིན་པའི་རྒྱུ་མཚན་གྱིས། མདོ་ལས་མ་རིག་པ་ཡིན་པར་གསུངས་
པའི་ཕྱིར་ཏེ། ཟླ་བ་སྒྲོན་མའི་མདོ་ལས། དེ་ལ་མ་རིག་པ་དང༌
བྲལ་བ་གང་ཞེ་ན། ཡང་དག་པ་ཇི་ལྟ་བ་བཞིན་གྱི་ཆོས་རྣམས་ལ་
ལྷག་ པར་ སྒྲོ་འདོགས་པ་དང༌བྲལ་བ་གང་ཡིན་པའོ། ། ཞེས་དང་།
དེ་བཞིན་དུ་ས་བཅུ་པའི་མདོ་ལས་ཀྱང༌། འཇིག་རྟེན་དུ་ཉེས་པར་
སྤྱོད་པ་སྐྱེ་བ་གང་ཇི་སྙེད་པ་དེ་ཐམས་ཅད་ནི་བདག་ཏུ་མངོན་པར་
ཞེན་པ་ལས་བྱུང་བ་ཡིན་ཏེ། བདག་ཏུ་མངོན་པར་ཞེན་པ་དང་
བྲལ་ན་མི་འབྱུང་ངོ། །ཞེས་གསུང་པའི་ཕྱིར། ཁོ་ན་རེ། འཇིག་
ལྟ་དེ་ཉོན་མོངས་ཅན་གྱི་མ་རིག་པ་ཡིན་ན། དེ་མདོ་ལས་མ་རིག་པ་
དང་མཚུངས་ལྡན་དུ་བཤད་པ་དང་འགལ་ལོ་ཞེ་ན། དེ་འདྲའི་
འགལ་བའི་སྐྱོན་གང་ཡིན་པ་དེ་འདིར་མེད་པར་བཤད་པར་བྱ་སྟེ།
འཇིག་ལྟ་མ་རིག་པའི་ཕྱོགས་གཅིག་ཡིན་པའི་རྒྱུ་མཚན་གྱིས་དེ་དེ་
དང་མཚུངས་ལྡན་དུ་བཤད་པ་ཡིན་པའི་ཕྱིར། དཔེར་ན། པ་ལ་
ཤ་ནགས་ཀྱི་ཕྱོགས་གཅིག་ཡིན་པའི་རྒྱུ་མཚན་གྱིས་པ་ལ་ཤ་དང་ལྡན་
པའི་ནགས་ཞེས་བརྗོད་པ་བཞིན་ནོ། །གསུམ་པ་ནི། བྱམས་སོགས་
ཚད་མེད་བཞི་མ་རིག་པ་དང་འཛིན་སྟངས་དངོས་སུ་འགལ་བ་མ་
- 324 -



རྣམ་འགྲེལ་ལེའུ་གཉིས་པའི་ཊཱིཀྐ
ཡིན་ན། ཉོན་མོངས་ཅན་གྱི་མ་རིག་པ་དང་འཛིན་སྟངས་དངོས་སུ་
འགལ་བ་གང་ཡིན་ཞེ་ན། དེ་གང་ཡིན་པ་དེ་འདིར་བཤད་པར་བྱ་
སྟེ། སྟོང་ཉིད་རྟོགས་པའི་ལྟ་བ་དང་དེ་འཛིན་སྟངས་དངོས་སུ་
འགལ་བའི་ཕྱིར། དེས་ན་ སྟོང་ཉིད་རྟོགས་པའི་ལྟ་བ་ཆོས་ཅན།
མ་རིག་པ་དེའི་རང་བཞིན་དང༌། དེའི་འབྲས་བུ་ཉེས་པ་ཆགས་
སོགས་ཀུན་དང་འགལ་བར་རབ་ཏུ་གྲུབ་པ་ཡིན་ཏེ། མ་རིག་པ་
དང་ འཛིན་ སྟངས་ དངོས་ སུ་ འགལ་ བའི་ ཕྱིར་རོ། ། གཉིས་ པ་ ནི།
ཁོ་ན་རེ། ཉེས་པ་ཆགས་སོགས་གཏན་ཟད་པ་སྲིད་པ་མིན་ཏེ། དེ་
སྲོག་ཆགས་ཀྱི་ཆོས་ཉིད་ཡིན་པའི་ཕྱིར། དཔེར་ན་བུམ་པ་དང་དེའི་
གཟུགས་སོགས་བཞིན་ནོ་ཞེ་ན། རྟགས་དེ་མིན་པར་ཐལ། དེ་
དེའི་ཆོས་ཉིད་ཡིན་པ་མ་གྲུབ་པའི་ཕྱིར་ཏེ། གཉེན་པོ་བདག་མེད་
རྟོགས་པའི་ཤེས་རབ་ཀྱི་ཕྱོགས་དང་འབྲལ་བ་ན་ཉེས་པ་དེ་དག་ལྡོག་
པ་དག་ཀྱང་ཚད་མས་མཐོང་པའི་ཕྱིར། གསུམ་པ་ནི། ཉེས་པ་
ཆགས་སོགས་ལན་ཅིག་ཟད་ཀྱང་གསེར་གྱི་ཞུ་བ་དེ་སྲ་བར་ལྡོག་པ་
བཞིན་དུ་སླར་ཡང་ལྡོག་གོ་ཞེ་ན། ཉེས་པ་ཆགས་སོགས་གཉེན་པོའི་
སྟོབས་ཀྱིས་རྣམ་པར་འགགས་པའི་སྤངས་པ་ནི་ཆོས་ཅན། གསེར་
གྱི་སྲ་བ་བཞིན་དུ་སླར་ཡང་ཆགས་སོགས་ཀྱི་རང་བཞིན་དུ་སྐྱེ་བ་མེད་
དེ། ཁྱོད་བདག་མེད་རྟོགས་པའི་ཤེས་རབ་དང་འབྲེལ་མེད་ཀྱི་
འདུས་མ་བྱས་ཡིན་པའི་ཕྱིར་ཏེ། ཤེས་རབ་དེ་ཡི་བདག་ཉིད་ཀྱི་
ངང་དུ་གྱུར་པ་ཉིད་ཀྱི་ཕྱིར། གནོད་བྱེད་ལོག་ན་གནོད་བྱ་ལྡོག་
པའི་ངེས་པ་མེད་དེ། མེ་ལྡོག་ཀྱང་ཐལ་བ་ཤིང་དུ་མི་ལྡོག་བཞིན་དུ་
མ་ངེས་པའི་ཕྱིར། གཉིས་པ་ལ། བདག་འཛིན་ཉེས་པ་ཀུན་གྱི་རྩ་
བར་བསྟན་པ། བདག་འཛིན་མ་སྤངས་པར་ ཐབས་གཞན་་་་་་་་
བསྒོམས་ཀྱང་སྲིད་པ་ལས་གྲོལ་བ་མི་སྲིད་པའོ། ། དང་པོ་ལ། སྡུག་
-- 325 ཨ་
»
ས*=*།
བ|༌ས4 + a*
*#* ༡༩༡༣, "ཁ|པ - - -
དྷ ཡ
s++ +#
ས ༡་+++ur-47 4.A JEt+-- Wi=*
4• •
• ༧ a *， t•。 བE " " ，，
༔ མ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ།
EE
བསྔལ་གྱི་རྩ་བར་བསྟན་པ། ཉོན་མོངས་ཀུན་གྱི་རྩ་བར་བསྟན་
པའོ། ། དང་པོ་ནི། ཁོ་ན་རེ། བདག་མེད་མངོན་སུམ་དུ་རྟོགས་
པའི་ཤེས་རབ་གྲོལ་ལམ་མ་ཡིན་པར་ཐལ། གང་ཟག་གི་བདག་ཡོད་
པའི་ཕྱིར་ཞེ་ན། དེ་ཡོད་ན་ཐར་བ་ཐོབ་པའི་གང་ཟག་ལ་བདག་
འཛིན་ མ་ ཉམས་པར་ཡོད་དགོས། དེ་མི་འཐད་ པར་ སྟོན་པ་ནི།
ཐར་པ་ཐོབ་པའི་གང་ཟག་ཆོས་ཅན། ཁྱོད་འཁོར་བ་ལས་མ་གྲོལ་
བར་ཐལ། ཁྱོད་ཀྱི་རྒྱུད་ལ་བདག་འཛིན་མ་ཉམས་པ་ཡོད་པའི་ཕྱིར།
ཁྱབ་སྟེ། བདག་ལ་མངོན་པར་ཆགས་པ་མ་བཅོམ་ པ་དེ་སྲིད་དུ་
གང་ཟག་དེ་ནི་འཁོར་བར་འཁོར་བར་འགྱུར་བའི་ཕྱིར་ཏེ། གང་
ཞིག་གང་ཟག་གི་བདག་མཐོང་བ་དེ་ལ་ནི་ང་ཞེས་རྟག་དུ་ཞེན་པར་
འགྱུར་ལ། དེ་འདྲའི་ཞེན་པས་བདག་གི་བདེ་བ་ལ་སྲེད་པར་འགྱུར།
སྲེད་པས་དབང་སོགས་བདག་གི་བའི་སྐྱོན་རྣམས་སྒྲིབ་པར་བྱེད་ཅིང་།
མེད་པའི་ཡོན་ཏན་རྣམས་མཐོང་བས་ཡོངས་སུ་སྲེད་པར་འགྱུར་ལ།
དེས་ང་ཡི་ཞེས་བདག་གི་བདེ་བ་དེའི་སྒྲུབ་བྱེད་དབང་སོགས་བདག་
གི་བ་རྣམས་ཡོངས་སུ་ལེན་པ་དེས་ནའི་ཕྱིར། གཉིས་པ་ནི། ཐར་
བ་ཐོབ་པའི་གང་ཟག་ཆོས་ཅན། ཁྱོད་ལ་ཉེས་པ་ཆགས་སོགས་ཀུན་
འབྱུང་བར་ཐལ། ཁྱོད་ཀྱི་རྒྱུད་ལ་བདག་འཛིན་མ་ཉམས་པར་ཡོད་
པའི་ཕྱིར། ཁྱབ་སྟེ། བདག་འཛིན་ཡོད་ན་ནི་གཞན་དུ་འདུ་ཤེས་
པ་འབྱུང༌། བདག་གཞན་དུ་འཛིན་པའི་ཆ་ལས་རང་ཕྱོགས་ལ་་
འཛིན་ཅིང་ཆགས་པ་དང་གཞན་ཕྱོགས་ལ་སྡང་བ་འབྱུང༌། ཆགས་
སྡང་འདི་དག་དང་ནི་ཡོངས་སུ་འབྲེལ་བ་ལས་སྲོག་གཅོད་པ་དང་མ་
བྱིན་པར་ལེན་པ་ལ་སོགས་པའི་ཉེས་པ་ཐམས་ཅད་འབྱུང་བར་འགྱུར་
པའི་ཕྱིར། གཉིས་པ་ལ། བདག་ཁས་བླངས་ནས་བདག་གི་བ་ལ་
ཞེན་པ་སྤོང་བ་ཙམ་གྲོལ་ལམ་དུ་མི་རུང་། དབང་ཕྱུག་གི་བཀའ་
– 326



རྣམ་འགྲེལ་ལེའུ་གཉིས་པའི་ཊཱིཀྐ
ལུང་ཙམ་གྲོལ་ལམ་དུ་མི་རུང༌། ལས་དང་ལུས་ཟད་བྱེད་ཙམ་གྲོལ་
ལམ་དུ་མི་རུང་བའོ། ། དང་པོ་ནི། བདག་འཛིན་མ་སྤངས་པར་
བདག་གི་བ་ལ་ཆགས་བྲལ་མི་སྲིད་ན་གྲོལ་བའི་བདག་ཁས་བླངས་པ་
དོན་མེད་དུ་འགྱུར་བ། དེས་ན་འཇིག་ལྟ་སྤོང་དགོས་པར་བསྟན་
པའོ། ། དང་པོ་ལ་རྟགས་དགོད་པ་དང༌། དེ་ལ་རྩོད་པ་སྤང་བ།
དོན་བསྡུ་བའོ། །
དང་པོ་ནི། བྱེ་བྲག་པ་ན་རེ། དེས་ན་བདག་ལ་མངོན་
ཆགས་པ། །ཞེས་པ་མ་གྲུབ་སྟེ། བདག་ལ་ཆགས་ཀྱང་བདག་གི་བ་
ལ་ཆགས་པ་དང་བྲལ་ བ་ གྲོལ་ བ་ ཐོབ་ པར་འགྱུར་བའི་ཕྱིར་ཞེ་ན།
ཐར་བ་དང་ཐོབ་པའི་གང་ཟག་ཆོས་ཅན། བདག་གི་བ་ལ་ཆགས་
པ་དང་བྲལ་བ་མ་ཡིན་པར་ཐལ། ངེས་པར་བདག་ལ་ཆགས་པ་ནི་
མ་ སྤངས་ པར་ བདག་ གི་ བ་ ལ་ ཆགས་ པ་ དང༌ མི་ འབྲལ་ ཞིང་།
བདག་ལ་ཆགས་པ་དང་བྲལ་པའི་རྒྱུ་ཡང་ཡོད་པ་མ་ཡིན་པའི་ཕྱིར།
ཕྱི་མ་ཁས་བླངས་ཏེ། བདག་མེད་དེ་ཉེས་མེད་ཡོན་ཏན་ཅན་ཡིན་
པའི་ཕྱིར། གཉིས་པ་ལ། བདག་སྐྱོན་མེད་ཡིན་ཡང་དེ་ལ་ཞེན་པ་
སྤོང་བ་གྲོལ་ལམ་དུ་མི་འཐད། སྡུག་བསྔལ་གྱི་སྡུག་བསྔལ། སྒོམ་
པ་གྲོལ་ལམ་དུ་མི་འཐད་པའོ། །དང་པོ་ལ། དྲིས་ལན་གྱིས་དགག་
པ་དང་། དེའི་ལན་དགག་པའོ། །དང་པོ་ནི། ཁོ་ན་རེ། གལ་
ཏེ་བདག་ཉེས་མེད་ཡིན་ཡང་། དེར་ཞེན་ན་འཁོར་བར་འཆིང་བས་
བདག་ལ་ཆགས་པ་སྐྱོན་བཅས་སུ་བསམ་པར་བྱ་བ་ཡིན་ནོ་ཞེ་ན།
དེ་ལྟར་བསམ་བ་དེ་ལས་ཅིར་འགྱུར་བྲིས་པས། བདག་ལ་ཆགས་པ་
དེ་སྤོང་པར་འགྱུར་རོ་ཞེ་ན། ཆོས་ཅན། བདག་ལ་ཆགས་པ་དེ་
སྤོང་པ་ནི་ནུས་པ་མ་ཡིན་པར་ཐལ། བདག་ལ་ཆགས་པ་འདིའི་
ཡུལ་གང་ཟག་གི་བདག་དེ་རིགས་པ་ཡང་དག་གིས་སུན་དབྱུང་བ་
– 327 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
7
མེད་པའི་ཕྱིར། ཁྱབ་སྟེ། ཡོན་ཏན་མཐོང་བ་དང་རྗེས་སུ་འབྲེལ་
བའི་དོན་ཆགས་དང་སྐྱོན་མཐོང་བ་དང་རྗེས་སུ་འབྲེལ་བའི་ཞེ་སྡང་
སོགས་སྤོང་བ་ནི། སྐྱོན་ཡོན་དེ་དག་ཡུལ་ལ་མ་མཐོང་བས་སྤོང་བ་
ཡིན་གྱི། ཕྱི་རོལ་ཚེར་མ་འདོན་པའི་ཚུལ་དག་གིས་སྤོང་པ་མིན་
པའི་ཕྱིར། གཞན་ཡང༌། བདག་ལ་ཆགས་པ་ཆོས་ཅན། ཁྱོད་
སྐྱོན་ ཅན་ དུ་ བསྒོམས་ པ་ ཅན་ གྱིས་ཁྱོད་ སྤོང་ བ་ མ་ ཡིན་ པར་ ཐལ།
ཁྱོད་ཡོན་ཏན་ཅན་དུ་མཐོང་བ་ཙམ་གྱིས་ཆགས་པ་ཁྱོད་འབྱུང་བ་
མིན་གྱི། ཁྱོད་རང་གི་ཞེན་དོན་གྱི་བདག་གི་ཡོན་ཏན་མཐོང་བས་
བྱུང་བ་ཡིན་ པའི་ཕྱིར། དཔེར་ན་ཆང་ལ་ཆགས་པ་ཆོས་ཀྱི་བར་
ཆད་སོགས་སྐྱོན་ཅན་དུ་མཐོང་ཡང་། ཆང་གི་རོ་ཡོན་ཏན་ཅན་དུ་
བཟུང་པས་དེ་ལ་ཆགས་པ་མི་འདོར་བ་བཞིན་ནོ། །དེས་ན་ཐར་པ་
ཐོབ་པའི་སྐྱེས་བུ་དེ་ལ་ནི་ཆོས་ཅན། འབྲས་བུ་བདག་ལ་ཆགས་པ་
ཐབས་གང་གིས་ཟློག་པར་བྱེད་ནུས་པ་མ་ཡིན་པར་ཐལ། ཁྱོད་ཀྱི་
རྒྱུད་ལ་བདག་ལ་ཆགས་པ་དེའི་དངོས་རྒྱུ་བདག་འཛིན་མ་ཚང་བ་
མེད་པར་ཡོད་པའི་ཕྱིར། རྟགས་ཁས། གཉིས་པ་ནི། བདག་
ལ་ཆགས་པ་ལ་སྐྱོན་ཡང་དག་གང་ཞིག་མཐོང་ཞེས་དྲིས་པས། གལ་
ཏེ་བདག་ལ་ཆགས་པ་དེས་སྡུག་བསྔལ་གྱི་རྟེན་བྱེད་པའི་ཕྱིར་ཞེ་ན།
བདག་ལ་ཆགས་པ་འདི་ལ་ཆོས་ཅན། སྡུག་བསྔལ་གྱི་རྟེན་བྱེད་པ་
དེ་ ལྟ་ ནའང་ ཁྱོད་ ཆགས་ པ་ དང༌ བྲལ་ བར་ བྱ་ བ་ མིན་ པར་ ཐལ།
བདག་སྐྱོན་མེད་དེའི་བདག་གི་བར་མཐོང་བའི་ཕྱིར། དཔེར་ན།
བདག་དེས་སྡུག་བསྔལ་གྱི་རྟེན་བྱེད་ཀྱང་། ཆགས་པ་དང་བྲལ་བར་
བྱ་བ་མ་ཡིན་པ་བཞིན་ནོ། ། ཁོ་ན་རེ། གལ་ཏེ་དཔེ་མ་གྲུབ་སྟེ།
ལས་སོགས་པ་དེ་མེད་པར་བདག་ཀྱང་སྡུག་བསྔལ་གྱི་རྒྱུ་མིན་པའི་
ཕྱིར་ཞེ་ན། བདག་གི་བ་དེ་ཡང་ཆོས་ཅན། བདག་དེ་དང་འདྲ་
-- 328 ---



རྣམ་འགྲེལ་ལེའུ་གཉིས་པའི་ཊཱིཀྐ
བར་སྐྱོན་མེད་ཡིན་པར་ཐལ། བདག་མེད་པར་ཁྱོད་རྐྱང་པ་སྡུག་
བསྔལ་གྱི་རྒྱུ་མ་ཡིན་པའི་ཕྱིར། འདོད་ན། འོ་ན། བདག་དང་
བདག་གི་བྱ་བ་གཉིས་ཀ་ལ་ཆགས་པ་དང་བྲལ་བར་བྱ་བ་མིན་པར་
ཐལ། བདག་དེ་ལྟར་བདག་དང་བདག་གི་བ་གཉིས་ཀའང་སྐྱོན་
མེད་ཡོན་ཏན་དང་ལྡན་པ་དེའི་ཕྱིར། གཉིས་པ་ལ། བྱེ་བྲག་པའི་
ལུགས་དགག་པ། གྲངས་ཅན་གྱི་ལུགས་དགག་པ། སྡུག་བསྔལ་
བསྒོམ་ པར་ གསུངས་ པ་ དང༌ འགལ་ བ་ སྤང་ བའོ། ། དང༌ པོ་ ལ།
དཔེ་དགག་པ་དང་། དོན་དགག་པའོ། །དང་པོ་ལ། རང་ལུགས་
ལ་ བདག་གི་བ་ལ་ཞེན་པ་འདོར་པའི་རྒྱུ་མཚན་འཐད། གཞན་
ལུགས་ལ་མི་འཐད་པའོ། །
དང་པོ་ནི། གལ་ཏེ་དུག་སྤྲུལ་གྱིས་བཟུང་བའི་ཡན་ལག་སྡུག་
བསྔལ་གྱི་རྒྱུར་བསྒོམས་པ་ཙམ་གྱིས་སྤོང་བ་བཞིན་དུ། བདག་དང་
བདག་གི་བ་ལ་ཆགས་པ་ཡང་སྡུག་བསྔལ་གྱི་རྒྱུར་བསྒོམས་པས་སྤོང་
བར་འགྱུར་རོ་ཞེ་ན། དུག་སྦྲུལ་གྱིས་བཟུང་བའི་ཡན་ལག་འདི་ཆོས་
ཅན། ཁྱོད་སྡུག་བསྔལ་གྱི་རྒྱུར་བསྒོམས་པ་ཙམ་གྱིས་ཁྱོད་ལ་ཆགས་
པ་སྤོང་བ་མ་ཡིན་ཏེ། ཁྱོད་ལ་བདག་གི་བར་འཛིན་པའི་བློ་་་་་་
བཅོམས་པས་ཁྱོད་ལ་ཆགས་པ་འདོར་བ་ཡིན་གྱི། དེ་ལས་བཟློག་པ་
ལས་ མིན་ པའི་ ཕྱིར། ཐར་ པ་ དོན་ གཉེར་ གྱི་ སྐྱེས་ བུ་ ཆོས་ ཅན།
དབང་སོགས་ལ་རང་གི་བར་འཛིན་པའི་བློ་ཐམས་ཅད་གང་གིས་
བཟློག་པར་འགྱུར་ཏེ། མི་འགྱུར་བར་ཐལ། མིག་གི་དབང་པོ་ལ་
སོགས་པ་བདག་སྐྱོན་མེད་ཀྱི་ལོངས་སྤྱོད་ཀྱི་རྟེན་ཉིད་དུ་ནི་བཟུང་
བའི་ཕྱིར། འདོད་ན་ཁྱོད་དབང་སོགས་དེ་ལ་ཆགས་བྲལ་དེ་གང་
ལས་ཀྱང་མི་འཐད་པར་ཐལ་ལོ། །ཁྱབ་སྟེ། ལུས་ལས་བོག་པའི་སྐྲ་
སོགས་ལ་ཡིད་འབྱུང་གི་བློ་ནི་སྐྱེ་བར་འགྱུར་ཞིང༌། གཞན་མ་བོག་
t
-- 329 ས་



，
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པ་ལ་ཞེན་བཅས་ཀྱི་བློ་སྐྱེ་བར་འགྱུར་བ་སྐྱེ་བོ་ཐམས་ཅད་ཀྱིས་མངོན་
སུམ་ གྱིས་གྲུབ་པ་ཡིན་པའི་ཕྱིར། གཉིས་པ་ལ། འདུ་འབྲེལ་་་
སོགས་ཞེན་པ་སྐྱེ་བའི་རྒྱུར་མི་འཐད་པ། དེའི་ལན་དགག་པའོ།
དང་པོ་ནི། ཁོ་ན་རེ། དབང་སོགས་བདག་ལ་ལྡན་པ་དང༌།
འདུ་བ་ལ་སོགས་པའི་འབྲེལ་པ་གྲུབ་པ་ལས། དབང་སོགས་ལ་
བདག་ གི་བར་ཞེན་ཆགས་སྐྱེ་ལ། དབང་ སོགས་ སྡུག་བསྔལ་དུ་་་
བསྒོམས་པས་དེ་འདྲའི་འབྲེལ་པ་ཞིག་ནས་དེ་ལ་ཞེན་ཆགས་སྤང་ངོ་
ཞེ་ན། དབང་སོགས་ སྡུག་བསྔལ་དུ་མཐོང་ཟིན་གོམས་ཀྱང་དེ་་་
འདྲའི་འབྲེལ་པ་ཞིག་ནས་དེ་ལ་ཆགས་པ་སྤོང་བར་མི་འགྱུར་བར་
ཐལ། དབང་སོགས་བདག་དེ་ལ་ལྡན་པ་དང་འདུ་བ་ལ་སོགས་པའི་
འབྲེལ་བ་ལས་དབང་སོགས་ལ་རང་གི་བའི་བློ་ནི་སྐྱེ་བར་འགྱུར་བ་
གང་ཞིག དེ་འདྲའི་འབྲེལ་པ་དེ་སྔར་དབང་སོགས་སྡུག་བསྔལ་དུ་
མ་བསྒོམས་པའི་གནས་སྐབས་དེ་བཞིན་ཉིད་དུ་རྟག་པར་གནས་པའི་
ཕྱིར། གཞན་ཡང་། བདག་ལ་འདུ་བ་ལ་སོགས་པའི་འབྲེལ་པ་
གྲུབ་པའི་དབང་གིས་བདག་གི་བ་ལ་ཞེན་པ་སྐྱེ་བ་མ་ཡིན་པར་ཐལ།
དེ་འདྲའི་འབྲེལ་བ་མེད་ན་ཡང་། བདག་གི་བར་ཞེན་པའི་ཆགས་
པ་ལ་ཕན་འདོགས་པའི་ནུས་པ་ཉིད་ནི་ཟས་གོས་སོགས་ཀུན་ལ་ཡོད་
པའི་ཕྱིར། གཉིས་པ་ནི། ཁོ་ན་རེ། དབང་སོགས་ལ་རང་གི་
བའི་བློ་ནི་སྐྱེ་བར་མི་འགྱུར་ཏེ། དབང་སོགས་ཀྱིས་སྡུག་བསྔལ་ཁོ་
ན་སྐྱེད་པའི་ཕྱིར། དཔེར་ན། དུག་སྤྲུལ་གྱིས་བཟུང་པའི་སོར་མོ་
བཞིན་ཞེ་ན། དེ་ནི་ཆོས་ཅན། མཐའ་གཅིག་ཏུ་སྡུག་བསྔལ་ཁོ་ན་
སྐྱེད་པ་མ་ཡིན་པར་ཐལ། རེས་འགལ་བདེ་བ་སྐྱེད་པའང་སྲིད་པའི་
ཕྱིར། ཁོ་ན་རེ། དབང་སོགས་ཀྱིས་ཕལ་ཆེར་སྡུག་བསྔལ་སྐྱེད་
པར་མཐོང་བས། དེ་ལ་ཆགས་པ་བཟློག་སྟེ། དུག་དང་བཅས་
ཡས་
330
ག་པ་ཡང་



2
རྣམ་འགྲེལ་ལེའུ་གཉིས་པའི་ཊཱིཀྐ
པའི་ཟས་བཞིན་ནོ་ཞེ་ན། དོན་དེ་མ་ཡིན་པར་ཐལ། ཁྱད་པར་
ཅན་གྱི་བདེ་བ་ལ་ཆགས་པས་དེ་དང་འགལ་བ་ཕལ་པའི་བདེ་བ་ལ་
ཆགས་བྲལ་དུ་འགྱུར་བ་ཡོད་པ་གང་ཞིག ཁྱད་པར་ཅན་གྱི་བདེ་བ་
ལ་སྲིད་པས་དུག་བཅས་ཀྱི་ཟས་ཀྱི་བདེ་བ་ཅུང་ཟད་ཡོངས་སུ་སྤོང་
ཡང་། ཟས་ཁྱད་པར་ཅན་མ་རྙེད་པའི་ཚེ། སྐྱེས་བུ་བསམ་མེད་
བདག་ལ་ཆགས་པ་ཡིས་ཟས་ཇི་ལྟར་རྙེད་པ་བཞིན་ལ་འཇུག་པར་
འགྱུར་བའི་ཕྱིར། དཔེར་ན། བུད་མེད་དག་ནི་མ་རྙེད་པར་དུད་
འགྲོ་མོ་ལ་འདོད་ཆགས་སྤྱོད་པ་མཐོང་པ་བཞིན་ནོ། ། གཉིས་པ་ལ།
རྟག་པའི་སྐྱེས་བུས་སྡུག་བསྔལ་བསྒོམས་པ་མི་སྲིད། སྡུག་བསྔལ་དུ་
བསྒོམས་པ་ཙམ་གྱིས་གྲོལ་ན་ཧ་ཅང་ཐལ་བ། དབང་སོགས་སྐྱོན་
ཅན་དུ་མཐོང་བ་ཙམ་གྱི་དེ་ལ་ཞེན་པ་ལྡོག་པ་ལ་མངོན་སུམ་གྱི་བསལ་
བ་བསྟན་པའོ། །
དང་པོ་ལ། བདག་མི་རྟག་པར་ཐལ་བ་དང༌། བདག་ཡོད་
ན་ཞེན་པའི་གཉེན་པོ་བསྟེན་པ་འབྲས་བུ་མེད་ པའོ། ། དང་པོ་ནི།
གལ་ཏེ་སྦྲུལ་བཟུང་ཡན་ལག་བཞིན། ། ཞེས་པ་ལྟར་ཡིན་ན། བྱེ་
བྲག་པ་བདག་ ཏུ་ནི་འདོད་པའི་སྐྱེས་བུ་གང་ཡིན་པ་དེ་ཆོས་ཅན།
དབང་སོགས་སྡུག་བསྔལ་དུ་བསྒོམས་པས་ཁྱོད་གྲོལ་བར་མི་འགྱུར་
བར་ཐལ། ཁྱོད་ཇི་ལྟར་འཇིག་པར་འདོད་དེ་འདོད་མི་རིགས་པའི་
ཕྱིར། རྟགས་ཁས། གྲོལ་བའི་བདག་ཆོས་ཅན། ཇི་ལྟར་ཕྱི་
རོལ་བས་བདག་ཏུ་ཞེན་པ་ལྟར་གྱི་བདག་ཡིན་པར་འདོད་པ་དེ་མི་
འཐད་པར་ཐལ། ཁྱོད་ཚོར་བ་མྱོང་བ་དང་། བླང་དོར་གྱི་ཐ་སྙད་
དང་། བརྩེ་བ་དང་ཤེས་རབ་ལ་སོགས་པའི་ཡོན་ཏན་ཀུན་གྱི་རྟེན་
ཡིན་པ་དེ་ལ་ལོག་པའི་ཕྱིར། ཁྱབ་སྟེ། ཕྱི་རོལ་བས་ཞེན་པའི་རང་
བཞིན་གྱི་བདག་དེ་འདྲ་ཚོར་བ་མྱོང་བ་ སོགས་ཀྱི་རྟེན་མིན་པར་་་་་
- 331 ཡ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འཆིང་གྲོལ་ཀུན་གྱི་གཞིར་གྱུར་པའི་ རྟག་ པར་ ཁས་ལེན་ པའི་ ཕྱིར།
གཉིས་པ་ནི། གྲོལ་བའི་བདག་དེ་ནི་ཆོས་ཅན། བདག་གི་བར་
ཞེན་པའི་གནས་སྐབས་དེ་ཉིད་དུ་གནས་པ་ཡིན་པར་ཐལ། རྣམ་པ་
ཀུན་ཏུ་བདག་འཛིན་ལས་ནི་མ་འཕོས་པའི་གང་ཟག་ཡིན་པའི་ཕྱིར།
བྱབ་སྟེ། བདག་འཛིན་ནི་བདག་ལ་ཆགས་པ་བརྟན་པར་བྱེད་པའི་
རྒྱུ་ཡིན་ལ། བདག་ལ་ཞེན་པ་དེ་ནི་བདག་གི་བར་ཞེན་པའི་ས་བོན་
མཐུ་ཅན་ཡིན་པའི་ཕྱིར། ཁོ་ན་རེ། བདག་ལ་ཆགས་པ་ཡོད་ཀྱང་
བདག་གི་བ་ལ་ཆགས་པར་མི་འགྱུར་ཏེ། དེ་ལ་ཆགས་པ་དང་བྲལ་
བའི་དོན་དུ་སྡུག་བསྔལ་དུ་སྒོམ་པ་ལ་བརྩོན་པ་ཡོད་པའི་ཕྱིར་ཞེ་ན་
ཐར་འདོད་ཀྱི་སྐྱེས་བུ་ཆོས་ཅན། བདག་འཛིན་མ་སྤངས་ན་བདག
གི་བ་སྡུག་བསྔལ་དུ་བསྒོམ་པ་ལ་བརྩོན་ཡང་བདག་གི་བ་ལ་ཆགས
བྲལ་དུ་མི་འགྱུར་ཏེ། དེ་ལྟར་བརྩོན་ཡང་རང་རྒྱུད་ཀྱི་བདག་འཛིན
དེའི་དབང་གིས་བདག་གི་བ་ལ་ནི་ཆགས་པ་དང་བྲལ་བ་ལ་གེགས་
བྱེད་པ་ཉིད་དང་། བདག་གིས་དེའི་སྐྱོན་ཡང་སྒྲིབ་པ་ཡིན་པའི
ཕྱིར་ཏེ། དེའི་དབང་གིས་བདག་གི་བའི་ཡོན་ཏན་གྱི་ཆ་འགའ་ཞིག་
བཟུང་བ་ལ་བརྟེན་ནས། དེ་ལ་ཆགས་པ་མངོན་གྱུར་དུ་འཇུག་པ་
དང་ལྡན་པ་ཡིན་པའི་ཕྱིར། ཁོ་ན་རེ། གལ་ཏེ་མ་གྲུབ་སྟེ། ཐར་
པ་ཐོབ་བའི་ཚེ་བདག་གི་བ་བཞིན་དུ་བདག་ལའང་ཆགས་པ་དང་
བྲལ་ལོ་ཞེ་ན། དེ་ནི་ཐར་བ་ཐོབ་པའི་ཚེ་ན་ཆགས་བྲལ་གྱི་བདག
གང་ཡིན་པ་མེད་པར་ཐལ། དམ་བཅའ་དེའི་ཕྱིར། རྟགས་་་་
གསལ་ ཁས་བླངས། ཁོ་ན་རེ། འདོད་དེ། དེའི་ཚེ་བདག་དེ
འདོར་བ་ཡིན་པའི་ཕྱིར་ཞེ་ན། ཐར་བ་ཐོབ་ཕྱིར་དུ་བདག་གི་སྡུག་
བསྔལ་དུ་སྒོམ་པ་དོན་མེད་དུ་འགྱུར་བར་ཐལ། ཐར་འདོད་དེ་ནི་
ཇི་ལྟར་ཐར་བ་ ཐོབ་ པ ན། བདག་གི་བ་བཞིན་ དུ་བདག་ཀྱང་་་
= 332 --
A



རྣམ་འ བྲེ་ལ་ལེའུ་གཉིས་པའི་ཊཱིཀྐ
{
འདོར་བའི་ཕྱིར། རྟགས་ཁས། གཉིས་པ་ལ། ང་ཅང་ཐལ་བ་
དངོས་དང༌། གཞན་ལ་ཆགས་བྲལ་མི་སྲིད་པ་དང་གཉིས། དང་
པོ་ནི། རྣལ་འབྱོར་པ་དེ་དག་ནི་ཆོས་ ཅན། བདག་གི་བ་སྡུག་
བསྔལ་དུ་བསྒོམས་པས་ཤེས་ཀྱང་དེ་ལྟ་ན་ཡང་གཏན་ཆགས་བྲལ་དུ་
དེ་ཙམ་གྱིས་འགྱུར་བ་མེད་པར་ཐལ། སྡུག་བསྔལ་ཉིད་རྣམ་པར་
ཤེས་པར་བྱེད་པ་དེ་ནི་མ་བསྒོམས་པའི་སྔར་ཡང་ནད་ལ་སོགས་པས་
ཟིན་ པའི་ ཚེ་ མངོན་ སུམ་ ཉིད་ དུ་ མཐོང་ བའི་ ཕྱིར། ཁོ་ ན་ ར
བདག་གི་བ་སྡུག་བསྔལ་དུ་བསྒོམས་པས་བདག་གིས་བདག་གི་བའི་
སྐྱོན་ མཐོང་ ནས་ བདག་ གི་ བ་ ལ་ ཆགས་ བྲལ་ དུ་ འགྱུར་ རོ་ ཞེ་ ན།
གལ་ཏེ་བདག་གི་བ་སྡུག་བསྔལ་དུ་བསྒོམས་པ་དེ་ལས། བདག་གི་
བ་དེའི་ཉེས་པ་མཐོང་བ་ཡི་སྐད་ཅིག་དེའི་ཚེ་བདག་གི་བ་ལ་ཆགས་
པའི་བློ་ལྡོག་ཀྱང་། བདག་གི་བ་དེ་ལ་ཆགས་བྲལ་དུ་མི་འགྱུར་ཏེ།
དེའི་ཚེ་ཡང་ཁྱོད་ཀྱི་རྒྱུད་ལ་ཡུལ་གཞན་ལ་ཆགས་པ་ཡོད་པའི་ཕྱིར།
དཔེར་ན། འདོད་ལྡན་གྱི་སྐྱེས་བུ་བུད་མེད་གཅིག་ལ་སྐྱོན་མཐོང་
ནས་ཆགས་པ་དང་བྲལ་ཡང་། བུད་མེད་གཞན་ལ་ཆགས་པ་སྐྱེ་
ཞིང་ཡང་གཅིག་ཤོས་ལ་སྐྱེ་བ་བཞིན་ནོ། ། རྩ་བ་ལ་ཁྱབ་པ་ཡོད་དེ།
ཡུལ་གཅིག་ལ་བླང་བྱ་དང་དོར་བྱར་ཞེན་པའི་ ཁྱད་ པར་ ཡོད་ ལ།
ཡུལ་གཅིག་ལ་དམིགས་ནས་བྱུང་བའི་ཆགས་པ་གང་ཡིན་པ་དེ་ཉིད་
གྱི་རྣམ་གྲངས་ཀྱིས་བསྐྱེད་པའི་ཚེ་ཆགས་པ་ཀུན་གྱི་ས་བོན་ཡིན་པའི་
ཕྱིར། གཉིས་པ་ནི། བདག་ལ་ཆགས་པ་ཆོས་ཅན། སྐྱོན་མེད་
ཡིན་ པར་ ཐལ། བདག་ སྐྱོན་ མེད་ ཀྱི་ ཡུལ་ ཅན་ ཡིན་ པའི་ ཕྱིར།
དཔེར་ན། སངས་རྒྱས་དོན་གཉེར་གྱི་བློ་བཞིན། དབང་སོགས་
ཀྱང་ནི་ཆོས་ཅན། ཆོས་འདྲ། དེའི་བདེ་བ་སྒྲུབ་བྱེད་ཡིན་པའི་
ཕྱིར། དཔེར་ ན་ སངས་ རྒྱས་ དགྱེས་ བའི་ མཆོད་ པ་ བཞིན།
- 333 ཁས་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འདོད་ན། ད་ནི་གང་ལ་ཆགས་ པ་དང༌ བྲལ་བར་འགྱུར་བ་མི་་་༌་
འཐད་ པར་ ཐལ། བདག་དང་དེ་ལ་ཆགས་ པ་དང་བདག་གི་ བ་
གསུམ་ ཀ་སྐྱོན་མེད་ཡིན་པ་གང་ཞིག འགྲོ་བ་འཁོར་བར་འཆིང་
བར་བྱེད་ པའི་རྒྱུ་གསུམ་པོ་དེ་ཙམ་ཉིད་དུ་ངེས་པ་ཡིན་པའི་ཕྱིར།
ཁོ་ན་རེ འཁོར་བའི་གནས་སྐབས་དེར་བདག་གི་བ་དེ་སྐྱོན་བཅས་
ཀྱང་ ཡིན་ ཏེ། དེས་ སྡུག་ བསྔལ་ སྐྱེད་ པའི་ ཕྱིར་ ཞེ་ ན། འོ་ ན།
བདག་ཀྱང་སྐྱོན་བཅས་སུ་ཐལ། སྡུག་བསྔལ་སྐྱེད་པ་དེ་ནི་བདག་
ལའང་ མཚུངས་ པ་ ཡིན་ པའི་ ཕྱིར། ཁོ་ ན་ རེ། མ་ ཁྱབ་ སྟེ།
འཁོར་བའི་གནས་སྐབས་དེར་བདག་དེའི་སྐྱོན་ཡོད་ཀྱང་བདག་ལ་
ཆགས་བྲལ་བྱར་མེད་དོ་ཞེ་ན། དེ་ནི་ཡུལ་གང་ལ་ཡང་ཆགས་བྲལ་
དེ་བྱར་ མེད་ པར་ ཐལ། དམ་ བཅའ་དེའི་ ཕྱིར། གསུམ་ པ་ ལ།
སྐྱོན་མཐོང་བ་ཙམ་ཞེན་པ་ལྡོག་པའི་རྒྱུ་མ་ཡིན། དབང་སོགས་ལ་
ཇི་ལྟར་ཡོད་པའི་སྐྱོན་མཐོང་བ་ཡང་མི་སྲིད་པའོ། །དང་པོ་ནི། ཁོ་
ན་རེ། བདག་གི་བ་སྐྱོན་བཅས་སུ་བསམས་པས་དེ་ལ་ཆགས་པ་
སྤོང་སྟེ། དཔེར་ན་ཆང་གི་ཉེས་པ་མཐོང་བས་དེ་ལ་ཆགས་པ་སྤང་
བ་བཞིན་ཞེ་ན། དེ་གཉིས་མི་མཚུངས་པར་ཐལ། ཆོང་གི་ཉེ ས་པ་
མཐོང་ བས་ དེ་ ལ་ ཆགས་ པ་ དེ་ འཇིག་ པ་ སྟེ་ སྤོང་ནུས་ པ་ གང་ ཞིག
དེ་ལྟར་དབང་སོགས་ལ་ཉེས་པ་མཐོང་བ་ཙམ་གྱིས་དེ་ལ་ཆགས་པ་དེ་
སྤོང་ནུས་པའང་མིན་པའི་ཕྱིར། དང་པོ་གྲུབ་སྟེ། ཆང་ལ་ཞེན་
པའི་ཆགས་པ་དེ་ཆང་གི་ཡོན་ཏན་མཐོང་བ་ལས་བྱུང་བའི་ཞེན་པ་
ཡིན་པའི་ཕྱིར། ཁོ་ན་རེ། དབང་སོགས་ལ་ཆགས་པ་དེ་ཡང་དེའི་
ཡོན་ཏན་མཐོང་བ་ལས་བྱུང་བ་ཡིན་ནོ་ཞེ་ན། དེ་མ་ཡིན་པར་ཐལ།
སྐྱོན་ཡོན་གྱི་རྣམ་དབྱེ་མི་ཤེས་པའི་བྱིས་པ་སོགས་ལའང་དབང་སོགས་
ལ་ཆགས་པ་མཐོང་བའི་ཕྱིར་དང༌། རང་གི་དབང་སོགས་སྐྱོན་དང་
— 334 —



རྣམ་འགྲེལ་ལེའུ་གཉིས་པའི་ཊཱིཀྐ
ལྡན་པའང་ཞེན་པ་སྐྱེ་བ་ཡོད་པའི་ཕྱིར་དང་། མཛེས་པ་སོགས་ཀྱི་
ཡོན་ཏན་དང་ལྡན་ཡང་གཞན་དག་གི་དབང་སོགས་ལ་རང་གི་བར་
ཞེན་པ་མེད་པའི་ཕྱིར་དང༌། ཡོན་ཏན་དང་ལྡན་ཡང་སྔར་རང་གི་
བར་བཟུང་བའི་ཕྱིར་འདས་པའི་སྒྲ་ལ་ སོགས་པ་ལ་བདག་གི་བར་
ཞེན་པ་མེད་པའི་ཕྱིར། དེས་ན། དབང་སོགས་བདག་གི་བར་ན་
ཞེན་པའི་བློའི་རྒྱུའང་དེ་ཡོན་ཏན་ཅན་དུ་མཐོང་བ་ཁོ་ནས་བྱས་པ་
མིན་པར་ཐལ། དེ་ལྟར་གོང་དུ་བསྒྲུབས་ཟིན་པ་དེ་ཉིད་ཀྱི་ ཕྱིར།
འདོད་ན། དབང་སོགས་ཡོན་ཏན་ཅན་མིན་པའི་སྐྱོན་ ཅན་དུ་་་
མཐོང་བས་དེ་ལ་ཞེན་པ་དེ་ཡང་སྤོང་བ་མ་ཡིན་པར་ཐལ། འདོད་
པ་དེའི་ཕྱིར། གཉིས་པ་ནི། གཞན་ཡང་དབང་སོགས་སྡུག་་་་
བསྔལ་དུ་བསྒྲུབ་པས་དབང་སོགས་ལ་ཆགས་པ་དེ་ལ་ཇི་ལྟར་ཡང་
གནོད་ པ་ མ་ ཡིན་ པར་ ཐལ། དེ་དབང་སོགས་ལ་ཆགས་ པའི་རྒྱུ་
བདག་འཛིན་ལ་གནོད་པ་མེད་པ་ཅན་ཡིན་པའི་ཕྱིར། ཁྱབ་སྟེ།
བདག་འཛིན་གྱིས་དབང་སོགས་བདག་གི་བ་ལ་ཡོད་པ་མིན་པའི་ཡོན་
ཏན་ནི་སྒྲོ་འདོགས་པའི་ཆགས་པས་དབང་སོགས་ལ་ཞེན་པ་སྐྱེ་བ་
དེར་ཡང་མཐོང་བ་དེས་ནའི་ཕྱིར། གཉིས་པ་ལ། རང་བཞིན་
དང་སྐྱེས་བུ་ཐ་དད་དུ་ཤེས་པ་ཙམ་གྲོལ་ལམ་དུ་མི་འཐད། སྡུག་
བསྔལ་ གྱི་སྡུག་བསྔལ་གྱིས་ཡིད་གདུངས་པ་ཆགས་བྲལ་ གྱི་ རྒྱུར་མི་
འཐད། ཆགས་བྲལ་གྱི་རང་བཞིན་ངོས་གཟུང་པའོ། ། དང་པོ་ནི།
གྲངས་ཅན་ན་རེ། ཁོ་བོ་ཅག་ལྟར་ན་དབང་སོགས་ཡོན་ཏན་ཅན་
དུ་མཐོང་བ་འཁོར་བའི་རྒྱུ་དང༌། སྐྱོན་ཅན་དུ་མཐོང་བ་ཐར་པའི་
ལམ་དུ་ཁས་མི་ལེན་གྱི། སྐྱེས་བུ་དང་རང་བཞིན་གཅིག་ཏུ་ཞེན་པ་
འཁོར་བའི་རྒྱུ་དང་། ཐ་དད་ཤེས་པར་བྱེད་པ་འཁོར་བ་ལས་གྲོལ་
བའི་ལམ་དང་། ཐ་དད་དུ་ཤེས་པའི་ཚེ་གྲོལ་བ་ཐོབ་པ་ཡིན་ནོ་ཞེ་ན།
ཁ 335 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཆོས་ཅན། སྐྱེས་བུ་དང་དབང་སོགས་རང་བཞིན་ཐ་དད་དུ་ཤེས་པ་
གྲོལ་ལམ་མ་ཡིན་པར་ཐལ། ལམ་ལ་མ་ཞུགས་པའི་སྐྱེ་བོ་འདི་ཡིས་
རང་གི་དབང་སོགས་ལས་བདག་ནི་ ཐ་དད་དུ་གྱུར་པར་ཤེས་པའི་
ཕྱིར་ཏེ། སྐྱེ་བོ་དེས་རང་ཉིད་དོན་དུ་གཉེར་པ་པོར་ཞེན་ནས། ད་
ལྟར་གྱི་དབང་སོགས་ལས་མཆོག་ཏུ་གྱུར་པའི་དབང་སོགས་བགཞན་
དོན་དུ་གཉེར་བའི་ཕྱིར་དང༌། རང་ཉིད་སྔ་ཕྱི་གཅིག་ཏུ་བཟུང་
ནས། རང་གི་དབང་སོགས་སྐྱེ་འཇིག་བྱེད་པར་རྟོགས་པའི་བློ་ཅན་
ཡིན་པ་ཉིད་ཀྱི་ཕྱིར། སྐྱེས་བུ་དང་རང་བཞིན་གཅིག་ཏུ་མཐོང་བས་
ཀྱང་སྲིད་པར་ཆགས་པ་མ་ཡིན་པར་ཐལ། སྐྱེས་བུ་དང་རང་བཞིན་
ཐ་དད་དུ་ཤེས་པ་གྲོལ་ལམ་མ་ཡིན་པ་དེའི་ཕྱིར། འོ་ན་དབང་
སོགས་ ལ་ ཆགས་ཏེ་སྲིད་པར་སྐྱེ་བའི་རྒྱུ་མེད་པར་འགྱུར་རོ་ཞེ་ན།
བདག་ལ་ཆགས་པ་དེ་ཆོས་ཅན། རང་འབྲེལ་ དབང་ སོགས་ལ་་་
ཆགས་ཏེ་སྲིད་པར་སྐྱེ་བའི་རྒྱུ་ཡིན་ཏེ། ཁྱོད་གཟུགས་ སོགས་ལ་
དམིགས་པའི་དབང་ཤེས་ཀྱི་ནང་གི་ཡན་ལག་མིག་དབང་སོགས་ལ་ངོ་
བོ་ཉིད་ཀྱིས་རྗེས་སུ་ཆགས་པ་འདྲེན་པར་འགྱུར་བའི་ཕྱིར། གཉིས་
པ་ནི། ཁོ་ན་རེ། སྡུག་བསྔལ་བསྒོམས་པས་གྲོལ་བར་འགྱུར་ཏེ།
སྡུག་བསྔལ་ གྱིས་གདུངས་ པའི་ཚེ། ཡིད་འབྱུང་སྐྱེས་ནས་ཆགས་
བྲལ་དུ་འགྱུར་བའི་ཕྱིར་ཞེ་ན། སྐྱེས་བུ་གང་ཞིག་ད་ལྟ་ཚོར་བ་སྡུག་
བསྔལ་གྱིས་གདུངས་པས་བསྐྱེད་པའི་ཡིད་འབྱུང་དེ་འདྲ་ཆོས་ཅན།
ཁྱོད་ཞེ་སྡང་ངེད་དང་མཚུངས་ལྡན་ནམ། དེའི་རྒྱུན་ཡིན་གྱི་ཆགས་
བྲལ་མིན་པར་ཐལ། ཁྱོད་སྐྱེས་པ་དེའི་ཚེ་ཡང་ཁྱོད་རྒྱུད་ལྡན་གྱི་བུ་
དེ་ལ་ཆགས་པ་ཡོད་པའི་ཕྱིར་ཏེ། དེའི་ཚེ་ཁྱོད་རྒྱུད་ལྡན་གྱི་སྐྱེས་བུ་
དེ་བདེ་བའི་སྐབས་ གཞན་ཚོལ་ བའི་ ཕྱིར་རོ། ། ཁོ་ན་རེ། སྡུག་་་
བསྔལ་གྱིས་གདུངས་པའི་སྐྱེས་བུ་དེ་ཞེ་སྡང་སྐྱེས་ནས་ཆགས་པ་སྐྱེ་
མ-- 336 ---



རྣམ་འགྲེལ་ལེའུ་གཉིས་པའི་ཊཱིཀྐ
བའི་སྐབས་བཅོམ་པས་ཆགས་བྲལ་དུ་འགྱུར་རོ་ཞེ་ན། ཞེ་སྡང་ཅན་
གྱི་སྐྱེས་བུ་ཆོས་ཅན། ཞེ་སྡང་སྐྱེས་པ་ཙམ་གྱིས་ཁྱོད་ཆགས་བྲལ་དུ་
འགྱུར་བ་མ་ཡིན་པར་ཐལ། ཁྱོད་ཀྱི་རྒྱུད་ཀྱི་ཞེ་སྡང་དེ་ནི་ཚོར་བ་
སྡུག་བསྔལ་ཡོད་པའི་སྐྱེས་བུ་དེ་སྲིད་ཙམ་དུ་གནས་པ་གང་ཞིག་དེ་
ལོག་ན་ནི་རང་ཉིད་སྔར་གྱི་རང་བཞིན་ཉིད་ལ་སླར་ཡང་བརྟེན་པར་
འགྱུར་བའི་ཕྱིར། རྟགས་སྔ་མ་གྲུབ་སྟེ། ཁྱོད་ཀྱི་རྒྱུད་ཀྱི་ཞེ་སྡང་དེ་
ཚོར་བ་སྡུག་བསྔལ་གྱི་རྒྱུ་ཅན་ཡིན་པའི་ཕྱིར། གསུམ་པ་ནི། ཁོ་ན་
རེ། ཚོར་བ་སྡུག་བསྔལ་གྱིས་ཡིད་འབྱུང་བས་ཆགས་བྲལ་དུ་མི་
འགྱུར་ན། ཁྱེད་རང་གི་ལུགས་ཀྱི་ཆགས་བྲལ་དེ་གང་ཡིན་ཞེ་ན།
ཐེག་ཆེན་དགྲ་ བཅོམ་ པ་ཆོས་ཅན། ཁྱོད་ལ་ཆགས་བྲལ་ཞེས་ནི་
བརྗོད་པ་ཡིན་ཏེ། གཡས་ནས་ཙན་དན་གྱི་ལྡེ་གུས་བྱུགས་པ་དང་།
གཡོན་ནས་སྟེའུས་གཅོད་པ་ཐམས་ཅད་ལ་ནི་རྗེས་སུ་ཆགས་པ་དང
ཁོང་ཁྲོ་སྤངས་པའི་སྒོ་ནས་མཉམ་སྙོམས་པ་ཅན་དུ་མཚུངས་པའི་སྐྱེས་
བུ་ཡིན་པའི་ཕྱིར་ཏེ། བླང་བྱ་དང་དོར་བྱ་ལ་ཆགས་སྡང་ཟད་པར་
སྤངས་ པའི་ སྐྱེས་ བུ་ ཡིན་ པའི་ ཕྱིར། གསུམ་ པ་ ནི། ཁོ་ ན་ རེ།
སྡུག་བསྔལ་བསྒོམ་པ་གྲོལ་ལམ་མ་ཡིན་ན། བཅོམ་ལྡན་འདས་ཀྱིས་
སྡུག་བསྔལ་བསྒོམ་པར་གསུངས་པ་དང་འགལ་ལོ་ཞེ་ན་མི་འགལ་ཏེ།།
སྡུག་ བསྔལ་ གྱི་ སྡུག་ བསྔལ་ ལ་ དགོངས་ ནས་ གསུངས་ པ་ མིན་ གྱི།
ཁྱབ་པ་འདུ་བྱེད་ཀྱི་སྡུག་བསྔལ་ལ་དགོངས་ནས་བཅོམ་ལྡན་འདས་
ཀྱིས་ སྡུག་བསྔལ་ བསྒོམ་ པར་ གསུངས་ པ་ ཡིན་ པའི་ ཕྱིར། འོ་ན།
དེ་རྒྱུ་བདག་རྟག་ལས་སྐྱེས་པ་ཡིན་ནམ་ཞེན། མ་ཡིན་ཞེས་སྟོན་པ་
ནི། ངེད་ཀྱི་ཁྱབ་པ་འདུ་བྱེད་ཀྱི་སྡུག་བསྔལ་དེ་ ཡང་ ཆོས་ ཅན།
བདག་རྟག་པ་ལས་སྐྱེས་ པ་མ་ཡིན་ཏེ། རང་རྒྱུ་ལས་དང་ཉོན་་་
མོངས་པའི་རྐྱེན་ལས་སྐྱེས་པའི་ཕྱིར། འོ་ན། དེ་བསྒོམས་པ་ལ་
= 337 –



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
དགོས་ པ་ཅི་ཡོད་པ་ཡིན་ཞེ་ན། ཁྱབ་པ་འདུ་བྱེད་ཀྱི་སྡུག་བསྔལ་
བསྒོམས་པ་དེ་ནི་ཆོས་ཅན། དགོས་པ་ཡོད་དེ། བདག་མེད་་་་
རྟོགས་པའི་ལྟ་བ་སྐྱེད་པའི་རྟེན་ཏེ་ཐབས་ཡིན་པའི་ཕྱིར། དེས་ན་
མདོ་ལས་འདུས་བྱས་མི་རྟག་པར་རྟོགས་པ་ལ་ཟག་བཅས་སྡུག་བསྔལ་
དུ་རྟོགས་པ་འབྱུང་། དེ་ལས་ནི་ཆོས་ཐམས་ཅད་བདག་མེད་དུ་
རྟོགས་པ་འབྱུང་ངོ་ཞེས་གསུངས་པ་རྒྱུ་མཚན་ཡོད་དེ། སྟོང་ཉིད་
རྟོགས་པའི་ལྟ་བས་འཁོར་བ་ལས་གྲོལ་བར་འགྱུར་ལ། སྒོམ་པ་ལྷག་
མ་འདུས་བྱས་མི་རྟག་པར་བསྒོམས་པ་སོགས་ལྟ་བ་དེ་སྐྱེད་པའི་དོན་
ཏེ་ཐབས་ཡིན་པ་དེའི་ཕྱིར། གསུམ་པ་དོན་བསྡུ་བ་ནི། ཐར་པ་
ཐོབ་པའི་སྐྱེས་བུ་ཆོས་ཅན། སྲིད་པ་དང་ལྡན་པར་ཐལ། བདག་
ལ་ཆགས་པ་དང་བྲལ་བ་མིན་པའི་གང་ཟག་ཡིན་པའི་ཕྱིར། མ་
གྲུབ་ན། གང་ཟག་གི་བདག་ཡོད་བར་བུད། འདོད་ན། བླང་
དོར་གྱི་རྩོམ་ པ་ ཀུན་ ལ་ བརྟེན་ པ་ ཡིན་ པར་ ཐལ་ལོ། འདོད་ན།
ཉོན་མོངས་པ་དང་ལས་གྲོལ་བ་ན་ཡིན་པར་ཐལ། འདོད་པ་སྔ་མ་
གཉིས་ཀྱི་ཕྱིར། འདོད་ན། ཐབ་པ་ཐོབ་པ་དེ་འདྲའི་སྐྱེས་བུ་ཆོས་
ཅན། འཁོར་བ་པ་ཞེས་བྱ་བ་ཡིན་པར་ཐལ། གང་ཟག་གང་ཞིག་
འདོད་པའི་ཕྱིར། གཉིས་པ་ནི། ཁོ་ན་རེ། ཐར་བ་ཐོབ་པའི་
སྐྱེས་བུ་དེ་སྲེད་པ་དང་ལྡན་པ་མ་ཡིན་ཏེ། ཐར་བ་ཐོབ་པའི་ཚེ་
བདག་གི་པ་ཉིད་ནི་མི་འདོད་པའི་ཕྱིར་ཞེ་ན། ཆོས་ཅན། གྲོལ་བ་
ཐོབ་པ་ན་བདག་གི་བ་དེའི་ཟ་བ་པོ་ཡང་མེད་པར་ཐལ། ཕྱོགས་སྔ་
མ་དེའི་ཕྱིར། འདོད་ན། གྲོལ་ལམ་ཐོབ་པ་དེའི་ཚེ་གྲོལ་བ་དེའི་
བདག་ཀྱང་མེད་པར་ཐལ་ལོ། ། ཁྱབ་སྟེ། བདག་རྟག་པ་དེ་རྒྱུ་ལས་
སོགས་པའི་བྱ་བ་ཅན་དང་འབྲས་བུ་ལ་ལོངས་སྤྱོད་པའི་མཚན་ཉིད་
ཅན་ཡིན་པའི་ཕྱིར། གསུམ་པ་ནི། གྲོལ་བ་ཐོབ་པར་འདོད་པས་
— 338



རྣམ་འགྲེལ་ལེའུ་གཉིས་པའི་ཊཱིཀྐ
འཇིག་ལྟ་ སྤང་དགོས་ སོ། ། ཞེས་ སྟོན་པ་ནི། གྲོལ་ བ་ ཐོབ་པར་་་
འདོད་པའི་གང་ཟག་ཆོས་ཅན། ཐོག་མ་མེད་པའི་རྒྱུ་ཅན་གྱི་རང་
གི་རིགས་མཐུན་པའི་ས་བོན་ལས་བྱུང་བའི་འཇིག་ཚོགས་ལ་ལྟ་བ་
དག་རྩ་བ་ཉིད་ནས་དབྱུང་པར་གྱིས་ཏེ་དབྱུང་དགོས་ཏེ། ཁྱོད་གྲོལ་
བ་འདོད་པའི་གང་ཟག་གང་ཞིག འཇིག་ལྟ་སྲིད་པའི་རྩ་བ་ཡིན་པ་
དེའི་ཕྱིར། གཉིས་པ་ལ། དབང་ཕྱུག་གིས་ ཐར་ལམ་དབང་་་་
བསྐུར་བའི་ཆོ་ག་གྲོལ་ལམ་ཡིན་པའི་སྒྲུབ་བྱེད་དགག གནོད་བྱེད་
བརྗོད། བདག་མེད་རྟོགས་པའི་ཤེས་རབ་གྲོལ་ལམ་དུ་སྟོན་པའོ། །
དང་པོ་ནི། དབང་ཕྱུག་པ་ན་རེ། དབང་ཕྱུག་གིས་དབང་སྐུར་
གྲོལ་ལམ་ཡིན་ཏེ། དབང་ཕྱུག་གིས་དབང་བསྐུར་ཐོབ་པའི་སྐྱེས་བུ་
དེ་ སྲིད་ པ་ ལས་ གྲོལ་ བའི་ ཕྱིར་ ཞེ་ ན། བསྒྲུབ་ བྱ་ འགོག་ པ་ ནི།
དབང་ཕྱུག་གི་ལུང་ལས་བཤད་པའི་དབང་བསྐུར་བའི་ཆོ་ག་ཙམ་གྱིས་
སྲིད་པ་ལས་གྲོལ་བར་སྨྲ་བ་རྟོག་ལྡན་ཡོངས་སུ་མགུ་བར་བྱེད་པ་མིན་
པར་ཐལ། དབང་ཕྱུག་པའི་ལུང་ནི་རང་གི་བསྟན་བྱའི་དོན་ལ་མི་
སླུ་བ་དེ་ལྟ་བུའི་དངོས་པོ་ཡིན་པའི་རྒྱུ་མཚན་ཡང་མ་མཐོང་བའི་ཕྱིར།
རྣམས་ལ་ནི་ཞེས་པ་གཞན་ཡང་མཚོན་པའོ། །
ཁོ་ན་རེ། དབང་ཕྱུགགི་ལུང་ལས་བཤད་པའི་སྔགས་བཏབ་
པའི་ས་བོན་གྱིས་མྱུ་གུ་མི་སྐྱེད་པ་ལྟར། དབང་ཕྱུག་གི་ལུང་དེ་རང་
གི་བརྗོད་བྱ་ལ་མི་འཁྲུལ་ལོ་ཞེ་ན། དབང་ཕྱུག་གི་ལུང་ལས་བཤད་
པའི་སྔགས་བཏབ་པའི་ས་བོན་ཀྱིས་མྱུ་གུ་མི་སྐྱེད་པར་གྲུབ་པའི་
ཚོགས་ནི་དབང་ཕྱུག་གི་དབང་བསྐུར་ཐོབ་པའི་སྐྱེས་བུ་སྲིད་པར་མི་
སྐྱེ་བར་བྱེད་ནུས་མ་ཡིན་པར་ཐལ། དེ་ཡིན་ན་ལུས་ལ་ཏིལ་མར་
བསྐུས་པ་དང་མེར་བསྲེགས་པ་སོགས་ཀྱང་སྲིད་པ་ལས་གྲོལ་བར་ཐལ་
བའི་སྐྱོན་ཡོད་པའི་ཕྱིར་ཏེ། དེ་འདྲའི་ས་བོན་གྱིས་མྱུ་གུ་མི་སྐྱེད་
-- 339 ---



ཇི སྨན་ལམ་དཔལ་བའི་རྣམ་འགྲེལ་ཊཱིཀྐ
པའི་ཕྱིར་རོ། ། ཁོ་ན་རེ། དབང་ཕྱུག་གི་དབང་བསྐུར་ཐོབ་པའི་
སྐྱེས་བུ་དེ་ལུས་སྔར་ལྕི་བ་དག་ཕྱིས་དབང་ཕྱུག་གི་སྦྱིན་སྲེག་བྱས་ཏེ་
སྲང་ལ་བཅལ་བའི་ཚེ། ལུས་ཡང་བར་སོང་བ་ཡོད་པའི་ཕྱིར་ཞེ་ན།
དེ་འདྲའི་རྟགས་ལས་དེ་འདྲའི་སྐྱེས་བུ་སྲིད་པར་མི་སྐྱེ་བར་སྒྲུབ་མི་
ནུས་པར་ཐལ། ། དེའི་སྦྱིན་སྲེག་གིས་དེ་འདྲའི་སྐྱེས་བུའི་ སྡིག་ པ་
བཅོམ་པར་བྱས་པ་མིན་གྱི། དེ་འདྲའི་སྐྱེས་བུ་འདི་ཡི་ལུས་ཀྱི་ལྗིད་
ཉེད་ཆ་འགའ་ཞིག་མེད་པར་འགྱུར་བ་ཙམ་ཡིན་གྱི། སྡིག་པ་ལྕི་བ་
མིན་པའི་ ཕྱིར་ཏེ། དེ་ལུས་ཅན་མིན་པའི་ ཕྱིར། གཉིས་པ་ལ།
བཀའ་ ལུང༌ ཙམ་ གྱིས་ ཡང་ སྲིད་ ཕྱི་ མའི་ རྒྱུ་ ལ་ མི་ གནོད་ པ་ དང་།
དེའི་ལན་དགག་པ། བཀག་པ་ལ་གནོད་པ་སྤང་པའོ། །དང་པོ་ནི།
དེ་འདྲའི་སྐྱེས་བུ་ཆོས་ཅན། ཁྱོད་ཡང་སྲིད་ཕྱི་མ་སྐྱེས་བར་ཐལ།
ཁྱོད་ཀྱི་རྒྱུད་ལ་སྡུག་བསྔལ་ལ་བདེ་བར་འཛིན་པའི་ཕྱིན་ཅི་ལོག་གི་
ཤེས་པ་དང༌། དེ་ལས་བྱུང་བའི་སྲེད་པ་དང་། དེ་གཉིས་དང་
མཚུངས་ལྡན་གྱི་སེམས་པ་གསུམ་ཡོད་པའི་ཕྱིར། ཁྱབ་སྟེ། དེ་
གསུམ་ གྱི་དབང་གིས་དམན་གནས་སུ་འགྲོ་བ་རྣམས་སྐྱེ་བ་ཡིན་པ་
དེའི་ཕྱིར། དེར་ཐལ། གསུམ་པོ་དེ་བཅད་ཅིང་སྤངས་པའི་གང་
ཟག་རྣམས་ཡང་སྲིད་ཕྱི་མར་འགྲོ་བར་མི་འགྱུར་པའི་ཕྱིར། གཞན་
ཡང་། ཐ་མལ་བ་རྣམས་འཁོར་བར་སྐྱེ་བ་ལ་ལོག་སྲེད་དང་་་་
མཚུངས་ལྡན་གྱི་སེམས་པ་དེ་དག་ཉིད་ཀྱིས་ཕན་འདོགས་ནུས་པ་ཡིན་
ཏེ། དེ་ཙམ་ལས་ནི་ཐ་མལ་པ་རྣམས་འཁོར་བར་སྐྱེ་བ་དེ་འབྱུང་བ་
ཡིན་པའི་ཕྱིར། ལས་ཀྱང་རྒྱུར་མི་དགོས་སམ་ཞེ་ན། ཐ་མལ་བ་
རྣམས་དམན་གནས་སུ་སྐྱེ་བ་ལ་སེམས་པ་ལས་དོན་གཞན་པའི་ལས་
རྒྱུར་དགོས་པ་མ་ཡིན་ཏེ། ལོག་སྲེད་དང་མཚུངས་ལྡན་གྱི་སེམས་པ་
དེ་དག་རང་ཉིད་ཐ་མལ་པ་རྣམས་ཡང་སྲིད་ཕྱི་མར་འཕེན་པའི་ལས་
-- 340 –



རྣམ་འགྲེལ་ལེའུ་གཉིས་པའི་ཊཱིཀྐ
ཡིན་པའི་ཕྱིར། དེ་ན་དེ་འདྲའི་སྐྱེས་བུ་ཆོས་ཅན། ཁྱོད་ཡང་སྲིད་
ཕྱི་མར་སྐྱེ་པར་ཐལ། ཁྱོད་ཀྱི་རྒྱུད་ལ་དེར་སྐྱེ་བའི་རྒྱུ་ལོག་སྲེད་་
སེམས་པ་གསུམ་པོ་ཉམས་པ་མེད་པར་ཡོད་པའི་ཕྱིར། གཉིས་པ་ནི།
ཁོ་ན་རེ། དེ་འདྲའི་སྐྱེས་བུ་ཆོས་ཅན། ཁྱོད་ཡང་སྲིད་ཕྱི་མར་འགྲོ་
བ་མེད་པར་ཐལ། ཁྱོད་ཡུལ་གཞན་དུ་འགྲོ་བ་དང་རྟོགས་པ་དབང་
ཤེས་ཀྱི་རྟེན་ནི་བྱེད་པ་དབང་པོ་དྲུག་ཡིན་ལ། དེ་ནི་མ་མཐོང་བ་
ཆོས་དང་ཆོས་མིན་གྱི་ལས་ལས་སྐྱེ་བར་འགྱུར་ཞིང༌། མ་མཐོང་
བའི་ལས་དབང་ཕྱུག་གིས་ཞིག་པར་བྱས་པའི་ཕྱིར། དེས་ན་བདག་
གི་ཡོན་ཏན་འདུ་བྱེད་ཀྱི་ལས་བྱེད་པ་དབང་པོ་དྲུག སྐྱེ་བ་ཕྱི་མར་
སྐྱེ་བ་འབྱུང་གི བློ་ལོག་སྲེད་སེམས་པ་གསུམ་ལས་བྱུང་བ་མིན་ནོ་
ཞེ་ན། བྱེད་པ་དབང་པོ་དྲུག་ཆོས་ཅན། ཁྱོད་སྐྱེད་པ་ལ་ལོག་སྲེད་
དང་མཚུངས་ལྡན་གྱི་བློ་སེམས་པ་དེ་ཡི་ནི་ཕན་པའི་ནུས་པ་མཐོང་གི
གཞན་བདག་གི་ཡོན་ཏན་འདུ་བྱེད་ཀྱིས་ཕན་པའི་ནུས་པ་མཐོང་བ་
མ་ཡིན་ཏེ། ཁྱོད་སེམས་པ་དེ་ ཕན་འདོགས་བྱེད་དུ་ཡོད་པ་དང་
མེད་པའི་རྗེས་སུ་འཇུག་ལྡོག་བྱེད་པའི་ཕྱིར། དེས་ན་དེའི་དབང་
བསྐུར་ཐོབ་པའི་སྐྱེས་བུ་དེ་དག་ཆོས་ཅན། ཁྱོད་ཡང་སྲིད་ཕྱི་མར་
ཅིས་མི་འགྲོ་སྟེ་འགྲོ་བར་ཐལ། ཁྱོད་ཀྱི་རྒྱུད་ལ་ལོག་སྲེད་སེམས་པ་
གསུམ་པོ་དེ་ཡོད་པའི་ཕྱིར། གསུམ་པ་ལ། དབང་བསྐུར་གྱིས་
ཡིད་བློ་ནུས་པ་བཅོམ་པ་མི་འཐད། ཧ་ཅང་ཐལ་བ་དང་། བདག་
རྟག་པ་བྱེད་པ་པོར་མི་རུང་བའོ། །
དང་པོ་ནི། གལ་ཏེ། ཁོ་ན་རེ། དེ་འདྲའི་སྐྱེས་བུ་ཆོས་
ཅན། ཁྱོད་ཡང་སྲིད་ཕྱི་མ་སྐྱེ་བ་མེད་དེ། ཁྱོད་ཡང་སྲིད་ཕྱི་མ་སྐྱེ་
པའི་ལོག་སྲེད་སེམས་པ་གསུམ་པོ་དེ་དག དེའི་དབང་གིས་ནུས་
མེད་དུ་བྱས་པའི་ཕྱིར་ཞེ་ན། དབང་ཕྱུག་གིས་དབང་བསྐུར་སོགས་
ཡམས་ 341 —



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བྱས་མ་ཐག་པའི་སྐྱེས་བུ་དེ་དག་རང་རྒྱུད་ཀྱི་སེམས་པའི་དབང་གིས་
ཡུལ་སྤྱིར་འཛིན་པ་དང༌། བྱེ་བྲག་ལ་འཇུག་ པ་དང་། སེམས་
གཡེང་བ་དང་། གཡེང་བ་དེ་འགོག་པ་མེད་པར་འགྱུར་བར་ཐལ།
ཕྱོགས་སྔ་མའི་རྟགས་དེའི་ཕྱིར། གཉིས་པ་ནི། ཁོ་ན་རེ། ཅི་སྟེ་
དེའི་དབང་བསྐུར་ཐོབ་པའི་སྐྱེས་བུ་དེ་ཡང་སྲིད་ཕྱི་མར་སྐྱེ་བར་མི་
འགྱུར་ཏེ། དེ་འདྲའི་སྐྱེས་བུ་དེ་ཤི་བ་དེའི་ཚེ་ཁོའི་བློ་རྒྱུན་ཆད་ནས་
མེད་པའི་ཕྱིར་ཞེ་ན། ཆོས་ཅན། དེའི་བློ་རྒྱུན་ཆད་པ་མ་ཡིན་པར་
ཐལ། དེའི་དབང་བསྐུར་ ཐོབ་ པའི་སྐྱེས་བུ་འཆི་ཁ་ མའི་འདོད་་་
ཆགས་ལ་སོགས་པའི་དྲི་མ་རྣམས་ཀྱིས་རང་གི་རིགས་འདྲའི་བློ་ཕྱི་མ་
མཚམས་སྦྱོར་བའི་ཕྱིར། ཁོ་ན་རེ། མ་གྲུབ་ན། དེ་རྣམས་ཀྱིས་
རིགས་འདྲ་ཕྱི་མ་མཚམས་སྦྱོར་བའི་ནུས་པ་དེའི་དབང་གིས་མེད་པར་
བྱས་པའི་ཕྱིར་ཞེ་ན། དེའི་དབང་བསྐུར་ཐོབ་པའི་སྐྱེས་བུ་དེ་གསོན་
པའི་ དུས་ཉིད་ནའང་དེའི་རྒྱུད་ཀྱི་ཆགས་ སོགས་ ཀྱིས་ རང་འབྲས་་་
རིགས་འདྲ་ཕྱི་མ་མཚམས་སྦྱོར་བའི་ནུས་པ་མེད་པར་འགྱུར་བར་ཐལ།
དེ་འདྲའི་ནུས་པ་དེ་དེའི་དབང་གིས་བཅོམ་པའི་ཕྱིར། རྟགས་ཁས།
དེས་ན་རང་གི་རིགས་འདྲའི་ས་བོན་ཅན་གྱི་ཉེས་པ་ཆགས་སོགས་ཀྱི་
རྒྱུན་ཆོས་ཅན། ཁྱོད་དབང་ཕྱུག་གིས་དབང་བསྐུར་བ་ལས་ལྡོག་པ་
མེད་དེ། གཉེན་པོ་བདག་མེད་རྟོགས་པའི་ཤེས་རབ་འཕེལ་ན་ཁྱོད་
འགྲིབ་པ་དང༌། རང་གི་ཕྱོགས་ཚུལ་མིན་ཡིད་བྱེད་འཕེལ་ན་ཁྱོད་
ཀྱང༌ འཕེལ་ བ་ ཡིན་ པའི་ ཕྱིར། གསུམ་ པ་ ནི། ཁོ་ ན་ རེ།
བཅིངས་ ཐར་གྱི་ཆོས་རྣམས་མེད་པར་ཐལ། གང་ཟག་གི་བདག་
མེད་པའི་ཕྱིར། ཁྱབ་སྟེ། གང་ཟག་གི་བདག་དེ་བཅིངས་ཐར་གྱི་
ཆོས་རྣམས་སྐྱེད་བྱེད་ཡིན་པའི་ཕྱིར་ཞེ་ན། འོ་ན། དེས་བཅིངས་
ཐར་གྱི་ཆོས་རིམ་བཞིན་སྐྱེད་དམ། ཅིག་ཅར་དུ་སྐྱེད། དང་པོ་
– 342 -



རྣམ་འགྲེལ་ལེའུ་གཉིས་པའི་ཊཱིཀྐ
ལྟར་ན། གང་ཟག་གི་བདག་ཆོས་ཅན། བཅིངས་བར་གྱི་ཆོས་
རྣམས་རིམ་གྱིས་སྐྱེད་པ་དང་འགལ་བ་ཡིན་པར་ཐལ། ཁྱོད་ལ་ལྟོས་
པ་ མེད་ པའི་ ཕྱིར་ ཏེ། རྟག་ པ་ ཡིན་ པའི་ ཕྱིར། དེ་ ཆོས་ ཅན།
འབྲས་བུ་སྐྱེད་པར་བྱེད་པ་ཙམ་ཡང་འགལ་བ་ཡིན་པར་ཐལ། ཁྱོད་
དང་འབྲས་བུ་སྐྱེད་པར་བྱེད་པ་དང་དེ་སྐྱེད་པར་མི་བྱེད་པའི་གང་
ཟག་གི་བདག་གཉིས་དག་ནི་ཆ་མེད་གཅིག་ཏུ་འདྲ་བའི་བདག་ཉིད་
ཡིན་པའི་ཕྱིར། རྒྱུ་དང་འབྲས་བུའང་གཅིག་པར་འགྱུར་བར་ཐལ།
བདག་རྟག་པ་ལས་སོག་པ་པོ་དང༌། རྣམ་སྨིན་མྱོང་བ་པོ་གཉིས་ཀ་
ཡིན་པའི་ཕྱིར། ཁོ་ན་རེ། མ་ཁྱབ་སྟེ། འབྲས་བུ་དེ་དག་བདག་
རྟག་པ་དེ་ལས་རྫས་ཐ་དད་ཡིན་པའི་ཕྱིར་ཞེ་ན། བདག་རྟག་པ་
ལས་བྱེད་པ་པོ་དང་འབྲས་བུ་ཟ་བ་པོ་ཡིན་པ་ཉམས་པར་འགྱུར་བར་
ཐལ་ལོ། ། དེས་ན་བདག་རྟག་པ་ཆོས་ཅན། ཁྱོད་ཀྱིས་བཅིངས་
ཐར་གྱི་ཆོས་རྣམས་སྐྱེད་པ་མ་ཡིན་པར་ཐལ། ཁྱོད་ཀྱིས་དེ་རྣམས་
ལ་ ཕན་ པའི་ནུས་ པ་ ཡང་ གྲུབ་ པ་ མ་ ཡིན་ པའི་ ཕྱིར། ཁོ་ ན་ རེ།
བདག་རྟག་པ་མེད་ན་བདག་རྟག་པ་གཞན་གྱིས་མྱོང་བ་བདག་རྟག་
པ་གཞན་གྱིས་དྲན་པ་དང༌། བདག་རྟག་པ་གཞན་གྱིས་བསགས་པ་
ལ་ བདག་ རྟག་ པ་ གཞན་ གྱིས་ ལོངས་ སྤྱོད་ པར་ འགྱུར་ རོ་ ཞེ་ ན།
བདག་རྟག་པ་གཞན་གྱིས་མྱོང་བ་བདག་རྟག་པ་གཞན་གྱིས་དྲན་པ་
དང༌། བདག་རྟག་པ་གཞན་གྱིས་བསགས་པ་ལ་བདག་རྟག་པ་་་
གཞན་གྱིས་ལོངས་སྤྱོད་པ་སོགས་སུ་ཐལ། བདག་རྟག་པ་མེད་པའི་
ཕྱིར་ཞེས་པའི་ཐལ་བ་དེ་ཆོས་ཀྱི་གྲགས་པ་ལ་གནོད་བྱེད་མ་ཡིན་ཏེ།
ཆོས་ཀྱི་གྲགས་པས་ཁྱབ་པ་མེད་ཀྱི་ལན་དོན་མཐུན་ཐེབས་པའི་ཕྱིར་
ཏེ། བདག་རྟག་པ་འགའ་ཡང་མྱོང་ཞིང༌དྲན་ པ་ མེད་ པའི་ ཕྱིར།
ཁོ་ན་རེ། འོ་ན། དྲན་པ་གང་ལས་འབྱུང་ཞེ་ན། དྲན་པ་ཆོས་
– 343 ཡག་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཅན། ཁྱོད་ཀྱི་རྒྱུ་ཡོད་དེ། རང་རྒྱུ་མྱོང་བ་ལས་འབྱུང་བ་དེས་ནའི་
ཕྱིར། གསུམ་པ་ནི། སྲེད་པ་འཁོར་བའི་རྩ་བར་གྲུབ། །ཅེས་སྟོན་
པ་ནི། དེ་དེའི་རྩ་བ་ཡིན་ཏེ། བདེན་བཞི་ལ་ལོག་པར་ཞུགས་ཏེ་
སྡུག་བདེན་རྟག་ཅིང་བརྟན་པ་དང༌། བདེ་བ་དང་ང་དང་ང་ཡི་
ཞེས་སོགས་ཡང་དག་པ་མིན་པ་བཞི་དང་ལྷག་མ་རྣམས་དང་བཅས་
པ་རྣམ་པ་བཅུ་དྲུག་སྒྲོ་བཏགས་ནས་ནི་ཡོངས་སུ་སྲེད་ཅིང་སྲེད་པའི་
དབང་གིས་ཐ་མལ་པ་རྣམས་སྲིད་པར་སྐྱེ་བའི་ཕྱིར། དེས་ན་བདག་
མེད་རྟོགས་པའི་ཤེས་རབ་གྲོལ་ལམ་དུ་གྲུབ་པ་ཡིན་ཏེ། བདེན་པ་
བཞི་པོ་དེ་ཉིད་ལ་ནི་ལོག་ཞུགས་བཅུ་དྲུག་པོ་དེ་དང་འགལ་བའི་དོན་
མི་རྟག་ སོགས་ བཅུ་དྲུག་དེ་ཉིད་ཀྱི་རྣམ་པ་རྗེས་སུ་རྟོགས་པ་ཅན་་
ལེགས་པར་བསྒོམ་པའི་བདག་མེད་རྟོགས་པའི་ཡང་དག་པའི་ལྟ་བ་ཡི་
སྲེད་པ་རྗེས་འབྲངས་དང་བཅས་པ་རྩ་བ་ནས་འཇོམས་པར་བྱེད་པའི་
ཕྱིར། ཁོ་ན་རེ། སྲིད་པ་འཁོར་བའི་རྩ་བ་མ་ཡིན་ཏེ། དགྲ་
བཅོམ་པའི་རྒྱུད་ལ་སྲེད་པ་མེད་ཀྱང་དེ་འཁོར་པར་གནས་པའི་ཕྱིར་
ཏེ། དེའི་རྒྱུད་ལ་ཟག་བཅས་ཀྱི་ལས་དང་ལུས་དག་གནས་པའི་ཕྱིར་
ཞེ་ན། ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་
པ་ཆོས་ཅན། ཁྱོད་ཀྱི་རྒྱུད་ལ་དེ་གནས་ན་ཡང་ཁྱོད་འཁོར་བར་སྐྱེ་
བ་སྲིད་པ་མ་ཡིན་ཏེ། ཁྱོད་ཀྱི་རྒྱུད་ལ་གཅིག་སྲེད་པ་མེད་པའི་ཕྱིར།
ཁྱབ་སྟེ། སྲིད་པར་སྐྱེ་བ་རྒྱུ་གསུམ་པ་ཅན་ཡིན་པའི་ཕྱིར། དཔེར་
ན། ས་བོན་མེད་པར་མྱུ་གུ་མི་འབྱུང་བ་བཞིན་ནོ། །གསུམ་པ་ལས་
ལུས་འཛད་པའི་ཐབས་ཙམ་གྲོལ་ལམ་དུ་མི་རུང་བ་ལ། དགག་པ་
དངོས་ དང་། རྩོད་ སྤང་། དང་ པོ་ནི། གཅེར་ བུ་ པ་ ན་ རེ།
གཅིག་མེད་ཕྱིར་ན། ཞེས་པ་མ་ཁྱབ་སྟེ། ཟག་བཅས་ཀྱི་ལས་ཟད་
པས་ཀྱང་གྲོལ་བ་ཐོབ་པར་འགྱུར་བའི་ཕྱིར་ཏེ། སྲིད་པར་སྐྱེ་བ་རྒྱུ་
ཁ 344 -



རྣམ་འགྲེལ་ལེའུ་གཉིས་པའི་ཊཱིཀྐ
གསུམ་པ་ ཅན་ཡིན་ པའི་ ཕྱིར། དེས་ན་ཟག་བཅས་ཀྱི་ལས་ལུས་
འབའ་ཞིག་གི་གཉེན་པོ་བསྟན་པར་རིགས་ སོ་ཞེ་ན། ཆོས་ཅན།
སྲེད་པ་མ་སྤངས་པར་ལས་ལུས་དག་སྤོང་ནུས་པ་མིན་ཏེ། ལས་
ལུས་རྐྱང་པ་སྤོང་བའི་གཉེན་པོ་དག་ནི་མེད་པའི་ཕྱིར་དང་། སྲེད་
པ་མ་སྤྱོངས་པར་དེ་དག་སྤོང་བའི་ནུས་པ་མེད་པའི་ཕྱིར་ཏེ། སྲེད་
པ་ཡོད་ན་སླར་ཡང་ལས་དང་ལུས་འབྱུང་བའི་ཕྱིར། གཉིས་པ་ལ།
ལས་སྲིད་གཉིས་ཀ་འཇོམས་པའི་གཉེན་པོ་ཤེད་མཚུངས་སུ་བསྟེན་པ་
དགག་པ་དང་དཀའ་ཐུབ་ཀྱིས་ལུས་ཀྱི་ནུས་པ་འདྲེས་ཤིང་ཟད་པར་
བྱེད་པ་དགག་པ། ལས་སྲེད་སྤང་བྱར་མཚུངས་པ་དགག་པའོ། ། །
དང་པོ་ནི། ཁོ་ན་རེ། དེ་ལྟ་ན་ལས་སྲེད་གཉིས་ཀ་སོ་སོར་
ཟད་པའི་དོན་དུ་འབད་རིགས་ཏེ། དེ་གཉིས་ཀ་འཁོར་བའི་རྒྱུ་ཡིན་
པའི་ཕྱིར་ཞེ་ན། མ་ཁྱབ་ཅེས་སྟོན་པ་ནི། ཆོས་ ཅན། ཟག་
བཅས་ཀྱི་ལས་ལུས་གཉིས་ཀ་ཟད་པའི་དོན་དུ་འབད་རིགས་ན་ཡང་།
སྲེད་པ་སྤོང་བྱེད་ཀྱི་གཉེན་པོ་ལས་ལོགས་སུ་ལས་ལུས་ཀྱང་ཟད་པའི་
ཕྱིར་དུ་དུབ་པ་ སྟེ་འབད་པ་དོན་མེད་ཡིན་པར་ཐལ། སྲེད་པ་མ་
སྤངས་པར་ཟག་བཅས་ཀྱི་ལས་ལུས་སྤོང་མི་ནུས་པའི་ཕྱིར། ཁོ་ན་
རེ། གཉེན་པོ་དག་ནི་མེད་ཕྱིར་དང༌། ། ཞེས་པ་མ་གྲུབ་སྟེ། སྐྲ་
འབལ་བ་ལ་སོགས་པའི་དཀའ་ཐུབ་གཅིག་གིས་ཟག་བཅས་ཀྱི་ལས་
ཀུན་སྤོང་ནུས་པའི་ཕྱིར་ཞེ་ན། མ་གྲུབ་སྟེ། སྐྲ་འབལ་བ་ལ་སོགས་
པའི་དཀའ་ཐུབ་ཀྱིས་ལུས་ཉོན་མོངས་པར་བྱས་པའི་དངོས་པོ་གཅིག་
གིས་ཟག་བཅས་ཀྱི་ལས་ཀུན་མི་འཛད་པར་ཐལ། སྐྲ་འབལ་བ་ལ་
སོགས་པའི་དཀའ་ཐུབ་ཀྱི་རྣམ་པ་འགས་ལུས་གདུངས་པའི་སྡུག་
བསྔལ་དེ་སྐྱེད་པར་བྱེད་པའི་སྡུག་བསྔལ་མྱོང་བས་སྔོན་གྱི་ལས་ཀྱི་
འབྲས་བུ་ནི་ཅུང་ཟད་མཐུ་ཆུང་བ་ཙམ་དུ་འགྱུར་གྱི། དེ་དང་་་་
-- 345 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རིགས་མི་མཐུན་པ་ཅན་གྱི་ལས་ ཐམས་ ཅད་ཀྱི་འབྲས་བུ་ཟད་པར་
བྱེད་པ་མིན་པའི་ཕྱིར་ཏེ། ལས་རྣམས་ནུས་པ་ཐ་དད་དུ་རྗེས་སུ་
དཔོག་པ་དེས་ནའི་ཕྱིར་ཏེ། ལས་ཀྱི་འབྲས་བུ་ཡིད་དུ་འོང་མི་འོང་
སྣ་ཚོགས་པ་མཐོང་བའི་ཕྱིར། གཉིས་པ་ནི། ཅི་སྟེ་ལུས་ལ་མེ་ལྔ་
བསྟེན་པ་ལྟ་བའི་དཀའ་ཐུབ་ཀྱི་ནུས་པ་ཡིས་ལས་སྣ་ཚོགས་པའི་ནུས་
པ་རྣམས་གཅིག་ཏུ་འདྲེས་པར་བྱས་ཏེ། མེ་ལྔ་བསྟེན་པ་ལྟ་བུའི་
དཀའ་ཐུབ་གཅིག་གིས་ལུས་མཐའ་དག་གི་ནུས་པ་ཟད་པ་བྱེད་པ་
ཡིན་ནོ་ཞེ་ན། གལ་ཏེ་དཀའ་ཐུབ་དེ་ལུས་ཉོན་མོངས་པར་བྱེད་
པའི་སྡུག་བསྔལ་ལས་གཞན་སྦྱིན་པ་དང་ཚུལ་ཁྲིམས་སོགས་ལ་འདོད་
དམ། ལུས་ ཉོན་ མོངས་ པར་ བྱེད་ པའི་ སྡུག་ བསྔལ་ ཉིད་ ཡིན།
དང་པོ་ལྟར་རོ་ཞེ་ན། སྐྲ་ཉག་མ་གཅིག་འབལ་བ་ལྟ་བུའི་དཀའ་
ཐུབ་ཀྱིས་ཉོན་མོངས་ པའི་ཆ་འགའ་མྱོང་བས་ཀྱང་ལས་ ཀུན་ སྤོང་
བའམ། ལུས་ལ་མེ་ལྔ་བསྟེན་པས་ཉོན་མོངས་པར་བྱེད་པའི་སྡུག་
བསྔལ་ལ་ལྟོས་པ་མེད་པར་སྐྲ་འབལ་བ་ལྟ་བུའི་དཀའ་ཐུབ་ཀྱིས་ལས་
ཀུན་སྤོང་བར་འགྱུར་བར་ཐལ། ཕྱོགས་སྔ་མ་དེ་གང་ཞིག ལུས་
ལ་མེ་ལྔ་བསྟེན་པའི་དཀའ་ཐུབ་ཀྱིས་ལས་ཐམས་ཅད་ཟད་པར་བྱེད་
པའི་ཕྱིར། ཁོ་ན་རེ། གཉིས་པ་ལྟར་རོ་ཞེ་ན། ལུས་ལ་མེ་ལྔ་
བསྟེན་པའི་དཀའ་ཐུབ་འདིས་ལས་སྣ་ཚོགས་ཀྱི་ནུས་པ་རྣམས་གཅིག་
ཏུ་འདྲེས་པ་དང་ཟད་པར་བྱེད་པ་སོགས་སུ་འགྱུར་བ་མ་ཡིན་པར་
ཐལ། དེ་འདྲའི་དཀའ་ཐུབ་དེ་ནི་རང་རྒྱུ་ལས་ངན་གྱི་འབྲས་བུ་
ཡིན་པའི་ཕྱིར། ཁོ་ན་རེ། སྲིད་པ་སྤངས་པས་ཟག་བཅས་ཀྱི་ལས་
སྤོང་ནུས་ན། ལུས་དེའི་གཉེན་པོ་གང་ཡིན་ཞེ་ན། གང་ཡང་སྐྱོན་
ཆགས་སོགས་རྣམས་འགོག་པར་བྱེད་པའི་བདག་མེད་མངོན་སུམ་དུ་
རྟོགས་པའི་ཤེས་རབ་ཆོས་ཅན། རང་རྒྱུད་ལྡན་ལ་ཉེས་པ་ཆགས་
- 346 -



རྣམ་འགྲེལ་ལེའུ་གཉིས་པའི་ཊཱིཀྐ
-
--
--
-
སོགས་དེས་བསྐྱེད་པའི་ལས་ཀྱི་འབྲས་བུ་འབྱིན་པ་ལ་གནོད་ནུས་པར་
འགྱུར་བ་ཡིན་ཏེ། རང་རྒྱུད་ལྡན་ལ་སྐྱེ་རུང་དུ་འདོད་པའི་ཉེས་པ་
ཆགས་སོགས་བཅོམ་པའི་ཕྱིར། དེ་ཆོས་ཅན། ཇི་ལྟར་ལས་བྱས་
པའི་འབྲས་བུ་རྒུར་པོ་སོགས་གྲུབ་ཟིན་ཉམས་པར་འགྱུར་བ་མ་ཡིན་
པར་ཐལ། འབྲས་བུ་གྲུབ་ཟིན་རྐྱེན་གྱིས་མེད་པར་བྱེད་མི་ནུས་པའི་
ཕྱིར། གསུམ་པ་ནི། ཁོ་ན་རེ། སྲེད་པ་ལས་ཟག་བཅས་ཀྱི་ལས་
འབྱུང་བ་བཞིན་དུ། ཟག་བཅས་ཀྱི་ལས་ལས་ཀྱང་སྲེད་པ་འབྱུང་ངོ་
ཞེ་ན། དགྲ་བཅོམ་པ་ཆོས་ཅན། རང་རྒྱུད་ཀྱི་ཟག་བཅས་ཀྱི་ལས་
ལས་ཉེས་པ་སྲེད་པ་སྐྱེ་བ་མ་ཡིན་ཏེ། རང་རྒྱུད་ལ་སྲེད་པའི་རིགས་
འདྲ་སྲེད་པ་སྔ་མ་མེད་པའི་ཕྱིར། ཁྱབ་སྟེ། སྲེད་པའི་སྐྱོན་དང་
ལྡན་པའི་ལས་ལས་ཉེས་པ་ཆགས་སོགས་སྐྱེད་པར་བྱེད་པར་འགྱུར་གྱི།
དེ་ལས་བཟློག་པ་སྲེད་པ་དང་བྲལ་བའི་ཟག་བཅས་ཀྱི་ལས་ལས་ཉེས་
པ་ཆགས་སོགས་འབྱུང་བ་མིན་པའི་ཕྱིར། ཁོ་ན་རེ། དགྲ་བཅོམ་
པའི་རྒྱུད་ལ་བདེ་བ་ཡོད་ན། དེའི་རྒྱུད་ཀྱི་བདེ་བ་ལས་དེའི་རྒྱུད་ལ་
འདོད་ཆགས་སྐྱེ་བར་འགྱུར་རོ་ཞེ་ན། དེ་ཆོས་ཅན། ཁྱོད་ཀྱི་རྒྱུད་
ཀྱི་དེ་ལས་ཀྱང་ཁྱོད་ཀྱི་ རྒྱུད་ ལ་ འདོད་ཆགས་སྐྱེ་བར་མི་འགྱུར་ཏེ།
རང་རྒྱུད་ལ་ལོག་པའི་ཚུལ་མིན་ཡིད་བྱེད་ཀྱི་རྣམ་རྟོག་མེད་པར་ནི་སྟེ་
མེད་པ་ཡིན་པའི་ཕྱིར། གཉིས་པ་ནི། ཐུབ་པའི་དབང་པོ་དེ་ཆོས་
ཅན། མཁྱེན་པ་ཁྱད་པར་གསུམ་ལྡན་གྱི་བདེ་གཤེགས་སྔོན་དུ་སོང་
བ་ཡིན་ཏེ། གདུལ་བྱ་ལ་བདེན་བཞི་ཕྱིན་ཅི་མ་ལོག་པར་སྟོན་པའི་
སྐྱོབ་པ་མཐར་ཕྱིན་པ་ཡིན་པ་ལ་ སྟེ་ ཡིན་པའི་ཕྱིར། མཁྱེན་པ་་་
གསུམ་པོ་དེ་གང་ཞེ་ན། ཐུབ་པའི་དབང་པོ་ཆོས་ཅན། དེ་ཁོ་ན་
ཉིད་མཁྱེན་པ་དང་། མཁྱེན་པ་བསྟན་པ་དང་། མ་ལུས་པའི་ཁྱད་
པར་མཁྱེན་པར་གྲུབ་སྟེ། རིམ་པ་བཞིན་དུ་བདེན་བཞིའི་གནས་
= 347 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལུགས་མཐའ་དག་མངོན་སུམ་དུ་གཟིགས་པའི་ཕྱིར་དང༌། ཁྱོད་
ཀྱིས་བདེན་བཞིའི་གནས་ལུགས་བསྟན་པ་གང་ཞིག ཁྱོད་ཀྱིས་དེ་
བསྟན་པའི་གསུང་རབ་ཀུན་ལ་ཁས་བླངས་སྔ་ཕྱི་འགལ་བ་དང་རང་
ཚིག་དངོས་ཤུགས་འགལ་བ་སོགས་ཅུང་ཟད་ཀྱང་མེད་པའི་ཕྱིར་དང་།
མངོན་མཐོ་ངེས་ལེགས་ཀྱི་ཆ་ཐམས་ཅད་མངོན་སུམ་དུ་གཟིགས་པའི་
ཕྱིར། ལུགས་བཟློག་གི་སྐབས་འདིར་བདེ་བར་གཤེགས་པའི་སྒྲ་
རྟོགས་པའི་དོན་ཅན་དུ་གསུངས་པ་ཆོས་ཅན། དགོས་པ་ཡོད་དེ།
འབྲས་བུ་སྐྱོབ་པའི་རྟགས་ལས་རྒྱུ་རྟོགས་པ་ཕུན་ཚོགས་བདེ་གཤེགས་
དཔོག་པའི་ཆེད་ཡིན་པའི་ཕྱིར། དེས་ན་ཐུབ་པའི་དབང་བོ་ཆོས་
ཅན། ཕྱི་རོལ་པ་དང་སློབ་པ་དང་། ཉན་རང་མི་སློབ་སོགས་ལས་
རྟོགས་པ་ལྷག་པ་ཡིན་ཏེ། རིམ་པ་བཞིན་དུ་དེ་ཁོ་ན་ཉིད་མཁྱེན་པ་
དང༌། མཁྱེན་པ་བརྟན་པ་དང༌། མ་ལུས་པར་མཁྱེན་པ་དེའི་ཕྱིར།
གསུམ་པ་ནི། བདེ་བར་གཤེགས་པ་དེ་རྒྱུ་གང་ལས་བྱུང་ཞེ་ན། དེ་
ཆོས་ཅན། གཞན་དོན་མ་ལུས་པར་མཁྱེན་པ་ལ་སྦྱོར་ཞིང་གོམས་
པར་བྱེད་པའི་སྟོན་པ་སྔོན་དུ་སོང་བ་ཡིན་ཏེ། ཁྱད་པར་གསུམ་
ལྡན་གྱི་རྟོགས་པ་ཕུན་ཚོགས་མངའ་བ་དེ་ཡི་ཕྱིར། བཞི་བ་ནི། དེ་
ལྟ་བུའི་སྟོན་པ་དེ་རྒྱུ་གང་ལས་བྱུང་ཞེ་ན། དེ་ཆོས་ཅན། བརྩེ་བ་
སྙིང་རྗེ་ཆེན་པོ་སྔོན་དུ་སོང་བ་ཡིན་ཏེ། མ་ལུས་པ་མཁྱེན་པའི་ཆེད་
དུ་སྦྱོར་བ་གོམས་པར་མཛད་པ་དེ་ལས་ཏེ་དེའི་ཕྱིར། ཁོ་ན་རེ།
མཁྱེན་པ་ཕུན་ཚོགས་མངའ་བ་ཙམ་གྱིས་ཚད་མའི་སྐྱེས་བུར་གྲུབ་པ་
མིན་ནམ། སྙིང་རྗེ་ཆེན་པོ་སྔོན་དུ་སོང་བར་བསྒྲུབ་པས་ཅི་ཞིག་བྱ་
ཞེ་ན། ཐུབ་པའི་དབང་པོ་ཆོས་ཅན། ཁྱོད་ཚད་མའི་སྐྱེས་བུ་
འགྲུབ་པ་ལ་སྙིང་རྗེ་ཆེན་པོ་སྔོན་དུ་སོང་བར་ངེས་པར་བསྒྲུབ་དགོས་
ཏེ། སྙིང་རྗེ་ཆེན་པོ་གོམས་པ་མཐར་ཕྱིན་པའི་དབང་གིས་རང་དོན་
- 348 མ



རྣམ་འགྲེལ་ལེའུ་གཉིས་པའི་ཊཱིཀྐ
གྲུབ་ཀྱང༌། གཞན་ གྱི་དོན་གྱི་ངོར་ཆོས་ སྟོན་ པའི་མཛད་ པ་མི་་་
འདོར་ལ། སྙིང་རྗེ་མེད་ན་མཁྱེན་པ་ཡོད་ཀྱང་གཞན་ལ་དུས་སུ་
ཆོས་མི་འདོམ་ པའི་ ཕྱིར། གཉིས་པ་དེ་དག་ཀུན་ལས་ཚད་མར་
འགྲུབ་པ་ནི། ཐུབ་པའི་དབང་པོ་ཆོས་ཅན། གདུལ་བྱ་ལ་ལེགས་
པའམ་ཕན་པ་འབའ་ཞིག་གསུང་བ་ཡིན་ཏེ། བརྩེ་བ་སྙིང་རྗེ་ཆེན་
པོ་ གོམས་ པ་ མཐར་ ཕྱིན་ པ་ ཡིན་ པའི་ ཕྱིར། ཡང་ དེ་ཆོས་ ཅན།
གདུལ་བྱ་ལ་བདེན་པ་ཁོ་ན་གསུང་བར་མཛད་པ་ཡིན་ཏེ། ཡེ་ཤེས་
ཕུན་ཚོགས་མངའ་བ་ལས་ཏེ་མངའ་བ་ཡིན་པའི་ཕྱིར། ཐུབ་པའི་
དབང་པོ་ཆོས་ཅན། གྲོལ་བ་དོན་གཉེར་གྱི་ཚད་མའི་སྐྱེས་བུ་ཉིད་
ཡིན་ཏེ། རྒྱུ་མཚན་གང་གི་ཕྱིར་ན་གྲོལ་བ་དོན་གཉེར་ལ་ཕན་བདེ་
གསུངས་ པའི་སྒྲུབ་བྱེད་མཁྱེན་བརྩེ་དང་བཅས་ པས་ ཕན་བདེ་དེ་་་
གསུང་བ་ལ་མངོན་པར་སྦྱོར་བ་སྟེ་ཆེས་ཤིན་ཏུ་བརྩོན་པ་དང་ལྡན་
པའི་གང་ཟག་ཡིན་པ་དེས་ནའི་ཕྱིར། གཉིས་པ་བསྟོད་པའི་དགོས་
པ་ནི། བཅོམ་ལྡན་འདས་ལ་ཡོན་ཏན་མཐའ་ཡས་པ་མངའ་བ་ལ།
ཚད་མར་གྱུར་པ་གྲོལ་ལ་ཕན་བཞེད་པ། །སྟོན་པ་བདེ་གཤེགས་སྐྱོབ་
ལ་ཕྱག་བཙལ་ཏེ། །ཞེས་ཚད་མར་འཁྲུངས་ཚུལ་གྱི་སྒོ་ནས་བསྟོད་པ་
ལ་དགོས་པ་ཅི་ཡོད་ཅེ་ན། ཚད་མར་འཁྲུངས་ཚུལ་ཚད་མར་གྱུར་
པ་ཞེས་སོགས་ལྟ་བུའི་དངོས་པོའི་སྒོ་ནས་སྟོན་པ་ལ་བསྟོད་པ་ནི་ཆོས་
ཅན། དགོས་པ་ཡོད་པ་ཡིན་ཏེ། སྟོན་པ་ཡིས་བསྟན་པ་གསུང་
རབ་ཉིད་ལས་ནི་ཚད་མ་རྣམ་པ་གཉིས་པོ་དེའི་དེ་ཁོ་ན་ཉིད་གྲུབ་པ་
ཡིན་གྱི་རང་བཟོ་མིན་ནོ་ཞེས་པའི་དོན་དུ་ཡིན་པའི་ཕྱིར། འོ་ན་
དེའི་གསུང་རབ་ལས་མངོན་སུམ་ཇི་ལྟར་བསྟན་ཞེ་ན། དེ་ལས་དེ་
བསྟན་ཏེ། མདོ་ལས། ཇི་སྐད་དུ། སྔོན་པོ་ཤེས་པ་དང་ལྡན་
པའི་སྐྱེས་བུས་ནི། སྔོན་པོ་ཤེས་ཀྱི་སྔོན་པོ་ཉིད་དོ་སྙམ་དུ་ནི་མ་ཡིན་
— 349 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ནོ། ། ཞེས་ པས་ མངོན་ སུམ་ གྱི་ མཚན་ ཉིད་རྟོག་བྲལ་མ་འཁྲུལ་བ་་་
བསྟན་པའི་ཕྱིར་ཏེ། སྔོན་པོ་ཤེས་ཀྱི་ཞེས་པས་དེའི་མཚན་ཉིད་ཀྱི་
ཟུར་གྱི་མ་འཁྲུལ་བ་དང༌། སྔོན་པོ་ཉིད་དོ་སྙམ་དུ་ནི་མ་ཡིན་ནོ། །
ཞེས་ པས་ དེའི་ མཚན་ ཉིད་ ཀྱི་ ཟུར་ གྱི་ རྟོག་ བྲལ་ བསྟན་ པའི་ ཕྱིར།
དེའི་གསུང་རབ་ལས་རྗེས་དཔག་ཇི་ལྟར་བསྟན་ཞེ་ན། ཐུབ་པའི་
དབང་པོ་ཆོས་ཅན། རྗེས་དཔག་ཡང་དག་ཚད་མར་བསྟན་པ་ཡིན་
ཏེ། དེ་ཚད་མར་མི་བཞེད་ན་དེ་འགོག་དགོས་པ་ལས་ རྗེས་ སུ་་་
དཔག་པ་ཚད་མ་ཡིན་པ་མ་བཟློག་པའི་ཕྱིར། གང་ཅུང་ཟད་སྐྱེ་
བའི་བདག་ཉིད་ཅན་དེ་ཐམས་ཅད་ནི་འགག་པའི་ཆོས་ཅན་ནོ། །
ཞེས་རང་བཞིན་གྱི་རྟགས་ཡང་དག་དང་སོགས་ཀྱི་སྒྲས། དུ་བ་ལས་
ནི་ མེར་ ཤེས་ དང་། ཞེས་ པས་ འབྲས་ རྟགས་ ཡང་ དག་ དང་།
ངའམ་ང་འདྲའི་གང་ཟག་གིས་གང་ཟག་གི་ཚོད་བཟུང་གི་ཞེས་པས་
མ་དམིགས་པའི་རྟགས་ཡང་དག་གི་སྦྱོར་བ་སྟེ་རྣམ་པ་དུ་མར་ནི་རྗེས་
དཔག་འདི་ཡི་རྟེན་སྦྱོར་བའང་གསུངས་ པ་མཐོང་བའི་ཕྱིར་རོ། །
ཁྱབ་སྟེ། བསྒྲུབ་བྱའི་ཆོས་དང་མེད་ན་མི་འབྱུང་བའི་མཚན་ཉིད་
ཅན་གྱི་ཚུལ་གསུམ་པའི་རྟགས་ནི་རྗེས་དཔག་གི་རྟེན་ཡིན་པའི་ཕྱིར།
དེ་ལྟ་བུའི་སྦྱོར་ངག་དེས་རྟགས་ཆོས་ཀྱི་འབྲེལ་པ་ཇི་ལྟར་བསྟན་ཞེ་ན།
གང་ཅུང་ཟད་སྐྱེ་བའི་བདག་ཉིད་ཅེས་སོགས་སྦྱོར་ངག་དེ་ནི་ཆོས་
ཅན། ཁྱོད་ཀྱིས་རྟགས་ཆོས་ཀྱི་འབྲེལ་པ་དེ་ཡང་གསལ་བར་བཤད་
དེ། ཁྱོད་ཀྱིས་བསྒྲུབ་བྱའི་ཆོས་ ཀྱིས་ གཏན་ཚིགས་ལ་ ཁྱབ་པ་ནི་
དངོས་སུ་བསྟན་པའི་ཕྱིར་རོ། ། བསྟན་བཅོས་ཚད་མ་རྣམ་འགྲེལ་
ལས། ཚད་མ་གྲུབ་པ་ཞེས་བྱ་བ་ལེའུ་གཉིས་པའི་དོན་ལེགས་པར་
བཤད་པའོ། ། ། །མངྒ་ལཾ། །
- 350 -



རྣམ་འགྲེལ་ལེའུ་གསུམ་པའི་ཊཱིཀྐ
༄༅། །རྗེ་སྨོན་ལམ་དཔལ་བས་མཛད་པའི་ལེའུ་
གསུམ་པའི་ཊཱིཀྐ་བཞུགས་སོ། །
གསུམ་པ་གཞལ་བྱ་མངོན་གྱུར་ངེས་པའི་ཐབས་མངོན་སུམ་གྱི་
ལེའུ་བཤད་པ་ལ་གསུམ། ཚད་མའི་གྲངས་ལ་ལོག་པར་རྟོག་ པ་
དགག ་ མངོན་ སུམ་ རང་ གི་ ངོ༌ བོ་ ལ་ ལོག་ པར་ རྟོག་ པ་ དགག
མངོན་སུམ་ཚད་མའི་འབྲས་བུ་ལ་ལོག་པར་རྟོག་པ་དགག་པའོ། །
དང་ པོ་ ལ་ གཉིས། ཚད་ མ་ གཉིས་ སུ་ གྲངས་ངེས་ པར་ སྒྲུབ་ པ།
དེར་མ་ངེས་པའི་རྩོད་བའོ། །དང་པོ་ལ་གཉིས། རྟགས་འགོད་པ་
དང༌། ཕྱོགས་ཆོས་སྒྲུབ་པའོ། ། དང་པོ་ནི། ཤེས་བྱ་ཆོས་ཅན།
ཚད་མ་ལ་མངོན་སུམ་གྱི་ཚད་མ་དང་། རྗེས་སུ་དཔག་པའི་ཚད་མ་
གཉིས་སུ་གྲངས་ངེས་པ་ཡིན་ཏེ། ཚད་མའི་སྣང་ཡུལ་དུ་གྱུར་པའི་
གཞལ་བྱ་ལ་རང་མཚན་དང་སྤྱི་མཚན་གཉིས་སུ་གྲངས་ངེས་པའི་ཕྱིར།
གཉིས་པ་ལ་གསུམ། གཞལ་བྱ་གཉིས་སུ་ངེས་པ་དང་། དེའི་་
དབང་གིས་ཚད་མ་གཉིས་སུ་ངེས་པ་དང༌། མཇུག་བསྡུ་བའོ། །
དང༌ པོ་ ལ་ གསུམ། གཞལ་ བྱ་ ཕུང་ གསུམ་ པ་ དགག་ པ་ དང་།
གཞལ་བྱ་གཉིས་ཀྱི་ངོ་བོ་ངོས་གཟུང་བ་དང་། རང་མཚན་ཁོ་ན་
གཞལ་བྱར་བཞག་པའི་དགོངས་པ་བསྟན་པའོ། ། དང་པོ་ལ་གཉིས།
གཉིས་ཡིན་གྱི་ཕུང་གསུམ་དགག་པ་དང་། གཉིས་ མིན་ གྱི་ཕུང་་
གསུམ་དགག་པའོ། །
དང་པོ་ནི། ཁོ་ན་རེ། གཞལ་བྱ་ལ། རང་སྤྱི་གཉིས་སུ་
གྲངས་མ་ངེས་པར་ཐལ། རང་སྤྱི་འདྲེས་པའི་གཞལ་བྱ་ཕུང་གསུམ་
པ་ཡོད་པའི་ཕྱིར་ཏེ། ཨུཏྤལ་སྔོན་པོ་དེ་རང་སྤྱི་འདྲེས་པའི་གཞལ་
- 351 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བྱ་ཕུང་གསུམ་པ་ཡིན་པའི་ཕྱིར་ཏེ། སྔོན་པོ་སྤྱི་ཡིན་པས་སྤྱི་མཚན་
དང་འདྲེས། ཨུཏྤལ་རང་མཚན་ཡིན་པས་རང་མཚན་དང་འདྲེས་
པའི་ཕྱིར་ཞེ་ན། ཤེས་བྱ་ཆོས་ཅན། གཞལ་བྱ་ལ་རང་སྤྱི་གཉིས་སུ་
གྲངས་ངེས་ཏེ། གཞལ་བྱ་ལ་དོན་དམ་པར་དོན་བྱེད་ནུས་པ་དང་།
མི་ནུས་པའི་ཆོས་ གཉིས་ སུ་ གྲངས་ངེས་པའི་ཕྱིར་དང་། འདྲ་བ་
གཞན་དང་ངོ་བོ་འདྲེས་པ་ཐུན་མོང་བ་དང་མི་འདྲ་བ་གཞན་དང་ངོ་
བོ་མ་འདྲེས་པ་ཐུན་མོང་མིན་པ་ཉིད་ཀྱི་ཆོས་གཉིས་སུ་གྲངས་ངེས་
པའི་ཕྱིར་དང༌། རྟོག་པའི་སྣང་ཡུལ་དུ་གྱུར་པའི་སྒོ་ནས་རྗོད་བྱེད་
ཀྱི་སྒྲའི་ཡུལ་དང་དེ་མིན་པའི་ཆོས་གཉིས་སུ་གྲངས་ངེས་ པའི་ཕྱིར་
དང༌། རང་གི་གཟུང་ཡུལ་ལས་རྒྱུ་མཚན་གཞན་རང་རྒྱུ་བརྡ་དང་
རྗོད་འདོད་ཀྱི་རྩོལ་བ་སོགས་ནི་ཡོད་པ་ན། དེ་ཙམ་གྱི་སྟོབས་ཀྱིས་
སྐྱེས་པའི་རང་འབྲས་རང་འཛིན་གྱི་བློ་དོན་མཐུན་ནི་སྐྱེད་བྱེད་དུ་
ཡོད་ པ་ དང་ མེད་ པའི་ ཆོས་ གཉིས་ སུ་ གྲངས་ངེས་ པའི་ ཕྱིར་རོ། །
གཉིས་པ་ནི། ཁོ་ན་རེ། གཞལ་བྱ་ལ་རང་ སྤྱི་གཉིས་སུ་གྲངས་
མ་ངེས་པར་ཐལ། དབང་ཤེས་འཁྲུལ་པ་ལ་སྣང་བའི་སྐྲ་ཤད་དེ་
རང་སྤྱི་གང་ཡང་མིན་པའི་གཞལ་བྱ་ཕུང་གསུམ་པ་ཡིན་པའི་ཕྱིར་ཏེ།
དེ་གཞལ་བྱ་ཡིན། དེ་རང་མཚན་ཡང་མིན། དེ་སྤྱི་མཚན་ཡང་མ་
ཡིན་པའི་ཕྱིར། དང་པོ་གྲུབ་སྟེ། དབང་ཤེས་ཀྱི་ཡུལ་ཡིན་པའི་
ཕྱིར། གཉིས་པ་གྲུབ་སྟེ། དོན་བྱེད་མི་ནུས་པའི་ཕྱིར། གསུམ་
པ་གྲུབ་སྟེ། དབང་ཤེས་ལ་གསལ་བར་སྣང་བའི་ཕྱིར་དང་། ཆོས་
གཞན་ལ་རྗེས་འགྲོ་མི་བྱེད་པའི་ཕྱིར་ཞེ་ན། སྐྲ་ཤད་འཛག་སྣང་གི་
དབང་ཤེས་ལ་སྣང་བའི་སྐྲ་ཤད་ཆོས་ཅན། ཚད་མས་གཞལ་བར་བྱ་
བའི་དོན་མིན་ཏེ། གཞལ་བྱའི་ཐ་སྙད་བྱེད་པའི་མཁས་པ་རྣམས་
ཀྱིས་ཚད་མས་གཞལ་བར་བྱ་བའི་དོན་དུ་མོས་ཤིང་ཞེན་པ་མེད་པའི་
- 352 ཡ



རྣམ་འགྲེལ་ལེའུ་གསུམ་པའི་ཊཱིཀྐ
-
--
ཕྱིར་རོ། ། སོགས་པས་ཟླ་བ་གཉིས་སྣང་གི་དབང་ཤེས་ལ་སྣང་བའི་ཟླ་
གཉིས་ སོགས་ བཟུང་ ངོ༌། ། གཉིས་ པ་ ལ་ མདོར་ བསྟན་ པ་ དང་།
རྒྱས་པར་བཤད་པའོ། ། དང་པོ་ལ། གཞལ་བྱ་གཉིས་ཀྱི་མཚན་
ཉིད་དང་། དེ་ལ་རྩོད་པ་སྤང་བའོ། ། དང་པོ་ནི། གཞུང་འདི་
དོན་བྱེད་ནུས་དང་མི་ནུས་ཕྱིར། ཞེས་སོགས་གཞལ་བྱ་ལ་རང་སྤྱི་
གཉིས་སུ་གྲངས་ངེས་པར་སྒྲུབ་པའི་རྟགས་བཞི་བཀོད་པའི་ཁྱབ་པ་
སྒྲུབ་པའོ། །དེས་ན། ཤེས་བྱ་ཆོས་ཅན། གཞལ་བྱ་ལ་དོན་དམ་
པར་དོན་བྱེད་ནུས་པ་ད་ང་། མི་ནུས་པའི་ཆོས་གཉིས་སུ་གྲངས་
ངེས་ན། གཞལ་བྱ་ལ་རང་མཚན་དང་སྤྱི་མཚན་གཉིས་སུ་གྲངས་
ངེས་པས་ཁྱབ་སྟེ། དོན་དམ་པར་དོན་བྱེད་ནུས་པ་གང་ཡིན་པ་དེ་
བསྟན་བཅོས་འདིར་དོན་དུ་ཡོད་པ་ཡིན་ཞིང་། དོན་དམ་པར་དོན་
བྱེད་ནུས་པ་དེ་དག་རང་མཚན་གྱི་མཚན་ཉིད་དུ་བཤད་ལ། གཞན་
དོན་བྱེད་མི་ནུས་པའི་ཆོས་ནི་ཀུན་རྫོབ་ཏུ་ཡོད་པ་སྟེ། དོན་དམ་
པར་དོན་བྱེད་མི་ནུས་པའི་ཆོས་དེ་དག་སྤྱི་མཚན་གྱི་མཚན་ཉིད་་་་
དུའང་བཤད་པའི་ཕྱིར། གཉིས་པ་ལ། དོན་དམ་དུ་ཡོད་པའི་
མཚན་གཞི་མི་འཐད་པ་སྤང༌། ཀུང་རྫོབ་ཀྱི་མཚན་གཞི་ལ་རྩོད་པ་
སྤང་། སྐྲ་ཤད་སོགས་སྤྱི་མཚན་དུ་ཐལ་བ་སྤང་བའོ། །དང་པོ་ནི།
ངོ་བོ་ཉིད་མེད་པར་སྨྲ་བ་ན་རེ། གལ་ཏེ། ཁྱོད་ཀྱིས་དོན་དམ་
པར་དོན་བྱེད་ནུས་པ་རང་མཚན་གྱི་མཚན་གཞིར་བཤད་པ་དེ་མི་
འཐད་པར་ཐལ། དངོས་པོ་ཐམས་ཅད་ལ་དོན་དམ་པར་དོན་བྱེད་
ནུས་པ་མེད་པའི་ཕྱིར་ཟེར་ན། ཤེས་བྱ་ཆོས་ཅན། དོན་དམ་པར་
དོན་བྱེད་ནུས་པ་ཡོད་པར་ཐལ། ནས་ཀྱི་ས་བོན་སོགས་ཀྱིས་ནི་
རང་འབྲས་ནས་ཀྱི་མྱུ་གུ་སོགས་ལ་ཕན་འདོགས་པའི་ནུས་པ་མངོན་
སུམ་གྱིས་མཐོང་བའི་ཕྱིར། ཁོ་ན་རེ། གལ་ཏེ། དེ་འདྲའི་ནུས་
- 353 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པ་དེ་ཀུན་རྫོབ་ཙམ་དུ་གྲུབ་པར་འདོད་དོ་ཞེ་ན། ཆོས་ཅན། མི་
སྟེ་ནས་ས་བོན་གྱིས་ནས་ཀྱི་མྱུ་གུ་སྐྱེད་པའི་བྱ་བ་བྱེད་པ་དེ་ལྟར་དུ་
འགྱུར་བ་མ་ཡིན་པར་ཐལ་ལོ། །གཉིས་པ་ནི། རང་སྡེ་བྱེ་བྲག་ཏུ་སྨྲ་
བ་དང་། གཞན་སྡེ་རྣམས་ན་རེ། གལ་ཏེ་རང་སྤྱི་ཀུན་ལ་དོན་
དམ་པར་དོན་བྱེད་ནུས་པ་དེ་ཡོད་པའི་ཕྱིར་ན་སྔར་གྱི་རང་མཚན་གྱི་
མཚན་ཉིད་དེ་ མི་འཐད་དོ་ཞེ་ན། སྤྱི་ ཡི་ མཚན་ ཉིད་ཆོས་ཅན།
ཁྱོད་རང་འབྲས་རང་འཛིན་མངོན་སུམ་གྱི་རྒྱུ་ཡིན་པར་ཐལ། ཁྱོད་
དོན་དམ་པར་དོན་བྱེད་ནུས་པ་ཡིན་པའི་ཕྱིར། འདོད་མི་ནུས་ཏེ།
ཁྱོད་རང་འབྲས་རང་འཛིན་མངོན་སུམ་གྱི་བློ་ལ་ཕན་འདོགས་པའི་སྒོ་
ནས། རང་འབྲས་རང་འཛིན་མངོན་སུམ་དེ་ཁྱོད་ཕན་བྱེད་དུ་ཡོད་
མེད་ ཀྱི་ རྗེས་ སུ་འགྲོ་ལྡོག་བྱེད་པར་ཚད་ མས་ མ་ མཐོང་ བའི་ ཕྱིར།
མི་མཐུན་དཔེ་དངོས་སུ་བསྟན་ནས་ལྡོག་ཁྱབ་སྒྲུབ་པ་ནི། བདག་
རྐྱེན་མིག་དང་དམིགས་རྐྱེན་གཟུགས་དང་། དེ་མ་ཐག་རྐྱེན་་་་་་
གཟུགས་ཡིད་བྱེད་ཀྱི་ཤེས་པ་ལ་སོགས་པ་རྣམས་ཆོས་ཅན། རང་
འབྲས་གཟུགས་འཛིན་མིག་བློ་དེ་ཁྱོད་ཕན་འདོགས་བྱེད་དུ་ཡོད་མེད་
ཀྱི་རྗེས་ སུ་འགྲོ་ལྡོག་བྱེད་པ་ཡིན་ཏེ། ཁྱོད་ རང་འབྲས་གཟུགས་
འཛིན་མིག་བློའི་རྒྱུ་ཡིན་པའི་ཕྱིར། ཞེས་པ་བཞིན་ནོ། ། སོགས་པ་
སྨོས་པས་ནི། མིག་གི་སོགས་ཁོངས་ནས་རྣ་བ་སོགས་དབང་པོ་ལྷག་
མ་རྣམས་དང༌། གཟུགས་ཀྱི་ཁོངས་ནས་སྒྲ་ལ་སོགས་ པ་བཟུང་
ངོ༌། ། སྤྱི་མཚན་ རང་འབྲས་རང་འཛིན་མངོན་སུམ་གྱི་རྒྱུ་ཡིན་པ་་
འགོག་པའི་རིགས་པ་དེ་ལ་བརྟེན་ནས་བྱེ་བྲག་པའི་འདོད་པ་ངན་པ་
གཞན་ཡང་ཁེགས་པར་སྟོན་པ་ནི། སྤྱི་མཚན་རང་འབྲས་རང་་་
འཛིན་མངོན་སུམ་གྱི་རྒྱུ་ཡིན་པ་འགོག་པའི་རིགས་པ་བསྟན་པ་དེས་
ནི་ཆོས་ཅན། དགོས་པ་གཞན་ཡང་ཡོད་དེ། བུམ་པ་འདེགས་
– 354



རྣམ་འགྲེལ་ལེའུ་གསུམ་པའི་ཊཱིཀྐ
འཇོག་དང༌། བུམ་པའི་སྤྱི་དོན་གཞན་དང་ནི། བུམ་པའི་གྲངས་
སོགས་དོན་གཞན་ལ་རྟོག་པའི་བློ་ནི་བུམ་པ་འདེགས་འཇོག་སོགས་ཀྱི་
གཟུང་དོན་ལས་སྐྱེས་པ་མིན་ནོ། ཞེས་བཤད་པ་ཡིན་པའི་ཕྱིར།
ཁོ་ན་རེ། དེ་འདྲའི་རྟོག་བློ་དེ་རྒྱུ་མེད་དུ་འགྱུར་རོ་ཞེ་ན། དེ་
འདྲའི་རྟོག་པ་ཆོས་ཅན། ཁྱོད་རྒྱུ་མེད་མིན་ཏེ། ཁྱོད་རང་རྒྱུ་བརྡ་
དང་རྩོལ་བ་སོགས་ནང་གི་ཡན་ལག་གི་རྗེས་སུ་འཇུག་པ་ཡིན་པའི་
ཕྱིར། གསུམ་པ་ལ། དངོས་དང་རྩོད་པ་སྤང་བའོ། དང་པོ་ནི།
སྐྲ་ཤད་འཛག་སྣང་གི་དབང་ཤེས་ལ་སྣང་བའི་སྐྲ་ཤད་སོགས་ཆོས་
ཅན། སྤྱི་མཚན་ཡིན་པར་ཐལ། དོན་དམ་པར་དོན་བྱེད་མི་ནུས་
པའི་ཆོས་ཡིན་པའི་ཕྱིར་ཞེ་ན། དེ་འདྲའི་དབང་ཤེས་ལ་སྣང་བའི་
སྐྲ་ཤད་སོགས་ནི་ཆོས་ཅན། ཁྱོད་དོན་བྱེད་མི་ནུས་པའི་ཆོས་ཡིན་
པའི་ རྒྱུ་ མཚན་ གྱིས་ སྤྱི་ མཚན་ དུ་ ཐལ་ བའི་ སྐྱོན་ ཡོད་ པ་ མིན་ ཏེ།
ཁྱོད་དོན་བྱེད་མི་ནུས་པའི་ཆོས་ཡིན་པའི་དོན་དུ་མཁས་པ་རྣམས་
མོས་ ཤིང་ ཞེན་ པ་ མེད་ པའི་ ཕྱིར་རོ། ། གཉིས་ པ་ ནི། ཁོ་ ན་ རེ།
དངོས་མེད་ཆོས་ ཅན། ཤེས་བྱ་མ་ཡིན་པར་ ཐལ། ཤེས་བྱ་་་་
འཛིན་ པ་ མེད་ པའི་ ཕྱིར་ ཞེ་ན། དངོས་ པོར་ མེད་ པ་ ཆོས་ ཅན།
ཁྱོད་ལ་ཤེས་བྱ་འཛིན་པ་མེད་པའི་རྒྱུ་མཚན་གྱིས་ཁྱོད་ཤེས་བྱ་མིན་
པའི་ཉེས་པ་དག་ཏུ་ཐལ་བར་མི་འགྱུར་ཏེ། ཁྱོད་ཐ་སྙད་པའི་ཚད་
མས་ཤེས་བྱར་འཛིན་པ་ཡིན་པའི་ཕྱིར། ཡང་ཁོ་ན་རེ། སྐྲ་ཤད་
འཛིན་པའི་རྟོག་པ་ལ་སྐྲ་ཤད་དུ་སྣང་བ་ཆོས་ཅན། སྤྱི་མཚན་ཡིན་
པར་ཐལ། དོན་དམ་པར་དོན་བྱེད་མི་ནུས་པའི་ཆོས་ཡིན་པའི་ཕྱིར་
ཟེར་ན། སྐྲ་ཤད་བདེན་པར་ཡོད་མེད་དཔྱོད་པ་དེ་དག་གི་རྟོག་པ་
ལ་སྐྲ་ཤད་དུ་སྣང་བ་ཡང་ཆོས་ཅན། སྤྱི་མཚན་ཡིན་པར་ཐལ་བར་
འདོད་དེ། སྤྱི་མཚན་དེ་ལྟ་བུའི་དངོས་པོ་ཡིན་པ་ཚད་མས་བཀག་
-355 ཡབ་
ir
ir
io
ir



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
པ་མེད་པའི་ཕྱིར། ཁོ་ན་རེ། སྐྲ་ཤད་འཛག་སྣང་གི་དབང་ཤེས་ཀྱི་
གཟུང་རྣམ་དེ་ཡང་སྤྱི་མཚན་ཡིན་པར་ཐལ། སྔ་མའི་གསལ་བ་དེའི་
ཕྱིར་ཞེ་ན། སྐྲ་ཤད་གསལ་པར་སྣང་བ་ཉིད་ཀྱི་སྐྲ་ཤད་འཛག་སྣང་
གི་དབང་ཤེས་ཀྱི་གཟུང་རྣམ་ཆོས་ཅན། སྤྱི་མཚན་མིན་པར་ཐལ།
རང་མཚན་ཡིན་པའི་ཕྱིར་ཏེ། ཤེས་པའི་རྫས་ཀྱི་ངོ་བོའི་དོན་ཉིད་
ཡིན་པའི་ཕྱིར། ཁོ་ན་རེ། སྐྲ་ཤད་འཛིན་པའི་རྟོག་པ་ལ་སྒྲ་ཤད་
དུ་སྣང་བ་ཡང་རང་མཚན་ཡིན་པར་ཐལ། སྐྲ་ཤད་འཛག་སྣང་གི་
དབང་ཤེས་ཀྱི་གཟུང་རྣམ་རང་མཚན་ཡིན་པའི་ཕྱིར་ཟེར་ན། མ་
ཁྱབ་སྟེ། སྐྲ་སོགས་ཞེས་བྱ་བའི་རྟོག་བློ་དག་ནི་ཆོས་ཅན། ཁྱོད་ལ་
སྣང་བ་དེ་སྤྱི་མཚན་ཡིན་ཏེ། ཁྱོད་སྐྲ་ཤད་ཀྱི་དོན་སྤྱི་ཡི་སྤྱོད་ཡུལ་
ཅན་གྱི་རྟོག་པ་ཡིན་པ་ལ་སྟེ་ཡིན་པའི་ཕྱིར། ཁོ་ན་རེ། སྐྲ་ཤད་
འཛག་སྣང་གི་དབང་ཤེས་ཀྱི་གཟུང་རྣམ་དེ་རང་མཚན་ཡིན་ན། དེ་
གཟུང་དོན་ཅན་གྱི་ཤེས་པ་ཡིན་ནམ་ཞེ་ན། སྐྲ་ཤད་འཛག་པར་
སྣང་བའི་དབང་ཤེས་ཆོས་ཅན། ཁྱོད་གཟུང་དོན་མེད་པ་ཅན་ཡིན་
ཏེ། ཁྱོད་རྟོག་མེད་ཀྱི་ལོག་ཤེས་ཡིན་པའི་ཕྱིར། ཁོ་ན་རེ། གལ་
ཏེ་ཤིང་གི་སྤྱི་ནི་ཆོས་ཅན། རང་མཚན་ཡིན་པར་ཐལ་བར་འགྱུར་
ཏེ། ཤེས་པའི་རྫས་ཀྱི་ངོ་བོའི་དོན་ཉིད་ཡིན་པའི་ཕྱིར་ཞེ་ན། ཤིང་
གི་སྤྱི་དེ་གང་ལ་བྱེད་ཤིང་འཛིན་རྟོག་པའི་གཟུང་རྣམ་ལ་བྱེད་དམ་
རྟོག་པ་ལ་ཤིང་མིན་པ་ལས་ལོག་པར་སྣང་བ་ལ་བྱེད། དང་པོ་ལྟར་
ན། དཔལ་ལྡན་ཆོས་ཀྱི་གྲགས་པ་ཆོས་ཅན། དང་པོ་དེ་ཆོས་ཅན།
རང་མཚན་དུ་ཐལ། ཤེས་པའི་རྫས་ཡིན་པའི་ཕྱིར་ཞེས་པའི་ཐལ་
འགྱུར་ དེ་ ཁྱོད་ ལ་ གནོད་ བྱེད་ ཀྱི་ སྐྱོན་ དུ་ ཡོད་ པ་ མིན་ པར་ ཐལ།
ཁྱོད་དེ་རང་མཚན་ཡིན་པ་དེ་ལྟར་དུ་འདོད་པའི་ཕྱིར། གཉིས་པ་
ལྟར་ཞེ་ན། དེ་ཆོས་ཅན། ཁྱོད་ཤེས་པའི་རྫས་མ་ཡིན་པར་ཐལ།
- 356 -



རྣམ་འགྲེལ་ལེའུ་གསུམ་པའི་ཊིཀྐ
ཁྱོད་དོན་ཤིང་གསལ་རང་མཚན་པ་རྣམས་ཀྱི་ངོ་བོ་ཉིད་ཀྱི་སྤྱི་ཡིན་
པའི་ཕྱིར། རྟགས་གྲུབ་སྟེ། དེ་ཤིང་གསལ་རང་མཚན་པ་ཀུན་ལ་
ངོ་བོ་མཚུངས་པར་རྗེས་སུ་འགྲོ་བའི་ཕྱིར་དང༌། ཤིང་གསལ་རང་
མཚན་པ་དེ་རྣམས་རྟོག་པ་ལ་ཤིང་མིན་ལས་ལྡོག་པར་སྣང་བ་དེ་ལ་
བརྟེན་པའི་ཕྱིར་རོ། ། གཉིས་པ་ཕྱོགས་ཆོས་ སྒྲུབ་བྱེད་ རྒྱས་ པར་་་་་
བཤད་པ་ལ་གསུམ། སྤྱི་མཚན་དངོས་མེད་དུ་སྒྲུབ་པ། རང་་་
མཚན་དངོས་པོར་སྒྲུབ་པ། སྤྱི་མཚན་གྱི་དབྱེ་བ་བཤད་པའོ། །
དང་པོ་ལ་གཉིས། རྒྱས་པར་བཤད་པ་དང༌། དོན་བསྡུ་བའོ། །
དང་པོ་ལ་གསུམ། རྟོག་པའི་སྣང་ཡུལ་དུ་གྱུར་པའི་སྒོ་ནས་བརྗོད་
བྱེད་ཀྱི་སྒྲས་བརྗོད་བྱ་ཡིན་པའི་རྟགས་ཀྱིས་སྤྱི་མཚན་དངོས་མེད་དུ་
སྒྲུབ། རྫས་གཅིག་དང་རྫས་ཐ་དད་གང་རུང་མ་ཡིན་པའི་རྟགས་
ཀྱིས་སྤྱི་མཚན་དངོས་མེད་དུ་སྒྲུབ། རིགས་པ་གཞན་གྱི་རྟགས་ཀྱིས་
སྤྱི་མཚན་དངོས་མེད་དུ་སྒྲུབ་པའོ། །དང་པོ་ལ། དངོས་དང་རྩོད་
པ་སྤང་བའོ། ། །
དང་པོ་ནི། དོན་བྱེད་ནུས་དང་མི་ནུས་ཕྱིར། ཞེས་པ་ནས།
དེ་ལྡོག་པ་ལ་བརྟེན་ཕྱིར་རོ། །ཞེས་པའི་བར་གྱི་སྤྱི་མཚན་དངོས་མེད་
དུ་སྒྲུབ་པའི་རིགས་པ་མདོར་བསྟན་ཅིང་། དེའི་ནང་ནས། སྒྲའི་
ཡུལ་དང་ཡུལ་མིན་ཕྱིར་ཞེས་པའི་རྟོག་པས་སྣང་ཡུལ་དུ་བྱས་པའི་སྒོ་
ནས་རྗོད་བྱེད་ཀྱི་སྒྲའི་དངོས་ཀྱི་བརྗོད་བྱ་ཡིན་ན་སྤྱི་མཚན་ཡིན་པས་
ཁྱབ་པར་བསྟན་པ་དེ་ཉིད་རྒྱས་པར་འཆད་པ་ལ་བརྗོད་བྱ་ཉིད་ཕྱིར་
ཞེས་ སོགས་ གསུངས། དེས་ ན་ བུམ་ པའི་ དོན་ སྤྱི་ དེ་ ཆོས་ ཅན།
དངོས་པོ་མིན་ཏེ། ཁྱོད་རྟོག་པས་སྣང་ཡུལ་དུ་བྱས་པའི་སྒོ་ནས་
རྗོད་བྱེད་ཀྱི་སྒྲའི་བརྗོད་བྱ་ཉིད་ཡིན་པའི་ཕྱིར། ཁོ་ན་རེ། མ་ཁྱབ་
སྟེ། བུམ་པ་ཡང་ཆོས་ཅན། དེར་ཐལ། དེའི་ཕྱིར་ཟེར་ན།
- 357 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མ་གྲུབ་སྟེ། བུམ་པ་ཆོས་ཅན། ཁྱོད་རྟོག་པའི་སྣང་ཡུལ་མ་ཡིན་
པར་ཐལ། ཁྱོད་དེ་ཡིན་ན་བུམ་པ་སྣང་ཡུལ་དུ་བྱེད་པ་ལ། བུམ་
འཛིན་དབང་པོའི་མངོན་སུམ་དང་། དེའི་བདག་རྐྱེན་མིག་གི་་་
དབང་པོ་སོགས་འབྲས་བུ་སྟེ་དགོས་མེད་ཡིན་དགོས་པ་ལས་དེ་ལ་དེ་
རྣམས་དགོས་པ་དང་བཅས་པ་ཉིད་ཡིན་པའི་ཕྱིར་རོ། ། གཉིས་
པ་ལ་གསུམ། ་ ལྡན་མིན་འདུ་བྱེད་ལ་བརྟེན་པའི་ཉེས་སྤོང་དགག
སྤྱི་ཡན་གར་བ་ལ་བརྟེན་པའི་ཉེས་སྤོང་དགག གཟུགས་སོགས་ལ་
བརྟེན་པའི་ཉེས་སྤོང་དགག་པའོ། །དང་པོ་ལ་གཉིས། འདོད་པ་
བརྗོད་དེ་དྲི་བ་འགོད་པ་དང་། དྲི་བའི་ལན་གསུམ་སོ་སོར་དགག་
པའོ། །དང་པོ་ནི། བྱེ་བྲག་ཏུ་སྨྲ་བ་ན་རེ། བུམ་པ་རྟོག་པའི་སྣང་
ཡུལ་ཡིན་ན་བུམ་པ་སྣང་ཡུལ་དུ་བྱེད་པ་ལ། བུམ་འཛིན་དབང་
པོའི་མངོན་སུམ་དང་དེའི་རྐྱེན་གསུམ་དགོས་མེད་ཡིན་དགོས་ པ་་་
བདེན་ཡང་། ངེད་ལ་དེ་འདྲའི་སྐྱོན་མེད་དེ། ངེད་ཀྱི་ལུགས་ལ་
བུམ་འཛིན་དབང་པོའི་མངོན་སུམ་གྱིས་བུམ་པ་སྣང་ཡུལ་དུ་བྱེད་ཅིང་
བུམ་པ་ཞེས་པའི་སྒྲས་བུམ་པ་ཞེས་པའི་སྒྲས་བུམ་པ་མ་བརྗོད་པར་
བུམ་པའི་མིང་སོགས་ལྡན་མིན་འདུ་བྱེད་དངོས་སུ་བརྗོད་པའི་ཕྱིར་ཞེ་
ན། འོ་ན་བུམ་པའི་མིང་སོགས་ལྡན་མིན་འདུ་བྱེད་དེ་གང་ལ་བྱེད།
བུམ་པ་འཆད་པ་པོ་དང་ཉན་པ་པོའི་བློ་དང་རྗེས་སུ་འབྲེལ་བའི་བུམ་
པའི་མིང་སོགས་ལྡན་མིན་འདུ་བྱེད་ལ་བྱེད་དམ། བརྗོད་བྱ་བུམ་པ་
དང་རྗེས་སུ་འབྲེལ་བ་ཅན་གྱིས་བུམ་པའི་མིང་སོགས་ལྡན་མིན་འདུ་
བྱེད་ལ་བྱེད་དམ། བུམ་པའི་འཆད་ཉན་དོན་གསུམ་གང་དང་ཡང་
འབྲེལ་བ་མེད་པ་ཅན་གྱི་བུམ་པའི་མིང་སོགས་ལྡན་མིན་འདུ་བྱེད་ལ་
བྱེད་ཅེས་དྲི་བར་བྱའོ། །གཉིས་པ་ལ་གསུམ། བློ་ཁོ་ན་དང་འབྲེལ་
བ་བརྗོད་པ་དགག འབྲེལ་མེད་བརྗོད་པ་དགག དོན་དང་
– 358 -



རྣམ་འགྲེལ་ལེའུ་གསུམ་པའི་ཊཱིཀྐ
འབྲེལ་བ་བརྗོད་པ་དགག་པའོ། ། དང་པོ་ལ་གསུམ། ཐལ་བ་་་་
དགོད་པ་དང༌། དེའི་ལན་དགག་པའོ། ། དང་པོ་ནི། ཁོ་ན་རེ།
དང་པོ་ལྟར་རོ་ཞེ་ན། ཆོས་ཅན། བུམ་པ་དོན་གཉེར་གྱི་སྐྱེས་བུ་
རྣམས་བུམ་པ་ཞེས་པའི་སྒྲ་ལ་བརྟེན་ནས་དོན་བུམ་པ་ལ་འཇུག་པར་
མི་འགྱུར་བར་ཐལ། བུམ་པ་ཞེས་པའི་སྒྲས་བུམ་པ་མ་བརྗོད་པར།
བུམ་པ་འཆད་པ་པོ་དང་ཉན་པ་པོའི་བློ་དང་རྗེས་སུ་འབྲེལ་བ་ཅན་གྱི་
བུམ་པའི་མིང་སོགས་ལྡན་མིན་འདུ་བྱེད་བརྗོད་པའི་ཕྱིར། གཉིས་
པ་ནི། ཁོ་ན་རེ། གལ་ཏེ། མ་ཁྱབ་སྟེ། བུམ་པ་དོན་གཉེར་གྱི་
སྐྱེས་བུ་རྣམས་དོན་བུམ་པ་ལ་འཇུག་པའི་ཚེ་བུམ་པ་དང་བུམ་པའི་
མིང་སོགས་ལྡན་མིན་འདུ་བྱེད་གཉིས་ཚུལ་ལམ་རྣམ་པ་འདྲ་བ་ལས་
གཅིག་ ཏུ་འཁྲུལ་ནས་དོན་བུམ་ པ་ལ་ འཇུག་ པར་ འགྱུར་རོ་ཞེ་ན།
བུམ་པ་དོན་གཉེར་གྱི་སྐྱེས་བུ་ཆོས་ཅན། ཁྱོད་བུམ་པ་ལ་འཇུག་
པའི་དུས་ཀུན་ཏུ་བུམ་པ་དང་བུམ་པའི་མིང་སོགས་ལྡན་མིན་འདུ་
བྱེད་ཀྱིས་ཚུལ་འདྲ་བ་ལས་གཅིག་ཏུ་འཁྲུལ་ནས་བུམ་པ་ལ་འཇུག་པ་
མིན་པར། རེས་འགའ་བུམ་པའི་མིང་སོགས་ལྡན་མིན་འདུ་བྱེད་ལ་
ཡང་འཇུག་པར་འགྱུར་བར་ཐལ། ཁྱོད་བུམ་པ་དང་བུམ་པའི་མིང་
སོགས་ལྡན་མིན་འདུ་བྱེད་གཉིས་ཚུལ་འདྲ་བ་ལས་གཅིག་ཏུ་འཁྲུལ་
ནས་བུམ་པ་ལ་འཇུག་པ་ཡིན་པའི་ཕྱིར། དཔེར་ན། ཨེ་ཀ་བརྩོན་
འགྲུས་དང་། སྣ་ཚོགས་བརྩོན་འགྲུས་ཞེས་པའི་མཚེ་མ་སྤུན་གཉིས་
འདྲ་བ་ལས་གཅིག་ཏུ་འཁྲུལ་ནས་འཇུག་པའི་ཚེ། རེས་འགའ་ཨེ་ཀ་
བརྩོན་འགྲུས་ལ་འཇུག རེས་འགའ་སྣ་ཚོགས་བརྩོན་འགྲུས་ལ་་
འཇུག་ པ་ བཞིན་ ནོ། ། བུམ་ པ་ དོན་ གཉེར་ གྱི་ སྐྱེས་ བུ་ ཆོས་ ཅན།
ཁྱོད་བུམ་པ་ལ་འཇུག་པའི་ཡུལ་ཀུན་ཏུ་བུམ་པ་དང་བུམ་པའི་མིང་
སོགས་ལྡན་མིན་འདུ་བྱེད་གཉིས་ཚུལ་འདྲ་བ་ལས་གཅིག་ཏུ་འཁྲུལ་
ཡ 359 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ནས་བུམ་པ་ལ་འཇུག་པ་མ་ཡིན་པར་ཐལ། ཁྱོད་བུམ་པ་ལ་འཇུག་
པའི་ཡུལ་ལ་ལར་ཁྱོད་ཀྱིས་བུམ་པ་དང་བུམ་པའི་མིང་སོགས་ལྡན་
མིན་འདུ་བྱེད་ སོ་ སོར་ ཤེས་ ནས་ ཁྱོད་བུམ་པ་ ལ་འཇུག་ པའི་ ཕྱིར།
ཁོ་ན་རེ། དོན་ལ་འཇུག་པར་མི་འགྱུར་རོ། ཞེས་པ་ཁྱོད་རང་ལ་
མཚུངས་ཏེ། བུམ་པ་དོན་གཉེར་གྱི་སྐྱེས་བུ་བུམ་པ་ལ་མི་འཇུག་
པར་ཐལ། བུམ་པ་ཞེས་སྒྲས་རྟོག་པ་ལ་བུམ་པར་སྣང་པ་བརྗོད་
པའི་ཕྱིར་ཞེ་ན། ཆོས་ཅན། བུམ་པ་ཞེས་པའི་སྒྲས་བུམ་འཛིན་
རྟོག་པའི་ཤེས་པ་ལ་བུམ་པར་སྣང་བ་བརྗོད་ནས་བུམ་པ་དོན་གཉེར་
གྱི་སྐྱེས་བུ་བུམ་པ་ལ་མི་འཇུག་པའི་ཉེས་པ་དེ་མཚུངས་པ་མ་ཡིན་པར་
ཐལ། བུམ་པ་ཞེས་པའི་སྒྲ་ལ་བརྟེན་ནས་བུམ་པའི་རྣམ་པ་ཤར་བ་
དེ་འདྲའི་བློ་སྐྱེ་བའི་སྒོ་ནས། བུམ་པ་དོན་གཉེར་གྱི་སྐྱེས་བུ་བུམ་པ་
ལ་འཇུག་པ་ཡིན་པའི་ཕྱིར། ཁོ་ན་རེ། འོ་ན་ཆོས་ཅན། བུམ་པ་
ཞེས་ པའི་སྒྲས་བུམ་པའི་མིང་སོགས་ ལྡན་མིན་འདུ་བྱེད་བརྗོད་ན།
བུམ་པ་དོན་གཉེར་གྱི་སྐྱེས་བུ་བུམ་པ་ལ་མི་འཇུག་པས་མ་ཁྱབ་པར་
ཐལ། བུམ་པ་ཞེས་པའི་སྒྲས་བུམ་པའི་མིང་སོགས་ལྡན་མིན་འདུ་
བྱེད་བརྗོད་པ་ལ་བརྟེན་ནས། བུམ་པའི་རྣམ་པ་ཤར་བའི་བློ་སྐྱེ་
བའི་སྒོ་ནས་བུམ་པ་དོན་གཉེར་གྱི་སྐྱེས་བུ་བུམ་པ་ལ་འཇུག་པ་ཡིན་
པའི་ཕྱིར་ཞེ་ན། ཆོས་ཅན། གཞན་བྱེ་བྲག་ཏུ་སྨྲ་བའི་ལུགས་ལ།
བུམ་པ་ཞེས་པའི་སྒྲས་བུམ་པའི་མིང་སོགས་ལྡན་མིན་འདུ་བྱེད་བརྗོད་
པ་ལ་བརྟེན་ནས་བུམ་པའི་རྣམ་པ་ཤར་བའི་བློ་སྐྱེ་བ་དེ་མེད་དེ། བྱེ་
བྲག་ཏུ་སྨྲ་བ་དེ་ཕྱི་རོལ་དོན་དུ་སྣང་བ་ཡི་རྣམ་བཅད་གྱི་བློ་ནི་ཁས་
ལེན་པ་མེད་པའི་ཕྱིར། ཁོ་ན་རེ། མ་གྲུབ་སྟེ། བུམ་པའི་མིང་
སོགས་འཛིན་པའི་རྟོག་པ་ལ། བུམ་པའི་མིང་སོགས་ཀྱི་རྣམ་པ་ཤར་
བར་ཁས་ལེན་པའི་ཕྱིར་ཏེ། དེ་འཛིན་པའི་རྟོག་པ་དེ་རང་ལས་
-- 360 -



རྣམ་འགྲེལ་ལེའུ་གསུམ་པའི་ཊཱིཀྐ
རྫས་ཐ་དད་པའི་བུམ་པའི་མིང་སོགས་གཟུང་དོན་དུ་བྱེད་པའི་ཕྱིར་
ཟེར་ན། ཡང་བུམ་པའི་མིང་སོགས་འཛིན་པའི་རྣམ་པར་ཤེས་པ་
ཆོས་ཅན། ཁྱོད་ཀྱིས་ རང་ལས་རྫས་ཐ་དད་པའི་བུམ་པའི་མིང་
སོགས་གཟུང་དོན་དུ་བྱེད་པ་མ་ཡིན་པར་ཐལ། ཁྱོད་ཀྱིས་རང་ལས་
རྫས་ཐ་དད་པའི་བུམ་པའི་མིང་སོགས་གཟུང་དོན་དུ་བྱེད་པ་དེ་རྒྱབ་
རྟེན་ཚད་མ་ཅན་མ་ཡིན་པའི་ཕྱིར་ཏེ། ཁྱོད་རང་ལས་རྫས་ཐ་དད་
པའི་བུམ་པའི་མིང་ཕན་བྱེད་དུ་ཡོད་མེད་ཀྱི་རྗེས་སུ་འགྲོ་བ་དང་ལྡོག་
པ་གྲུབ་པ་མེད་པའི་ཕྱིར། ཁོ་ན་རེ། བུམ་པའི་མིང་སོགས་འཛིན་
པའི་རྟོག་པ་དེ་རང་ལས་རྫས་ཐ་དད་པའི་བུམ་པའི་མིང་སོགས་་་
གཟུང་དོན་དུ་བྱེད་པ་ཡིན་ཏེ། དེའི་གཟུང་དོན་ཡོད་པའི་ཕྱིར་ཏེ།
ཤེས་པ་ཀུན་གཟུང་དོན་དང་ལྡན་པའི་ཕྱིར་ཞེ་ན། རྟགས་དེ་འཐད་
པ་མ་ཡིན་པར་ཐལ། སྔོ་སོགས་སྣང་བའི་རྨི་ལམ་གྱི་ཤེས་པ་སོགས་
གཟུང་དོན་དང་ལྡན་པ་ལས། རྣམ་པ་གཞན་དུ་གཟུང་དོན་དང་མི་
ལྡན་པར་མཐོང་བའི་ཕྱིར། ཁོ་ན་རེ། མ་གྲུབ་ན། སྔོ་སོགས་
སྣང་བའི་རྨི་ལམ་གྱི་ཤེས་པ་དེས་སྔོན་པོའི་ལྡན་མིན་འདུ་བྱེད་གཟུང་
དོན་དུ་བྱེད་པའི་ཕྱིར་ཞེ་ན། སྔོ་སོགས་སྣང་བའི་རྨི་ལམ་གྱི་ཤེས་པ་
སོགས་ཆོས་ཅན། ཁྱོད་སྔོན་པོའི་ལྡན་མིན་འདུ་བྱེད་གཟུང་དོན་དུ་
བྱས་པ་ལས་ཀྱང་སྐྱེས་པ་མ་ཡིན་པར་ཐལ། ཁྱོད་ལ་སྔོན་པོ་ལ་་
སོགས་པ་གསལ་བར་སྣང་གི སྔོན་པོའི་ལྡན་མིན་འདུ་བྱེད་གསལ་
བར་མི་སྣང་བའི་ཕྱིར། ཁོ་ན་རེ། སྔོ་སོགས་སྣང་བའི་རྨི་ལམ་གྱི་
ཤེས་པ་ལ་གཟུང་དོན་ཡོད་དེ། དེ་ལ་སྔོ་སོགས་གསལ་བར་སྣང་བ་
དེ་དེའི་གཟུང་དོན་ཡང་ཡིན། ཕྱི་རོལ་གྱི་སྔོན་པོ་ཡང་ཡིན་པའི་
གཞི་མཐུན་ཡིན་པའི་ཕྱིར་ཟེར་ན། དེ་འདྲ་བ་ཆོས་ཅན། ཁྱོད་ཕྱི་
རོལ་དོན་གྱི་སྔོ་སོགས་མ་ཡིན་པར་ཐལ། ཁྱོད་ཐོགས་མེད་ཡིན་པའི་
- 361 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཕྱིར། ། སོགས་པས་སེར་པོ་སྣང་བའི་རྨི་ལམ་གྱི་ཤེས་པ་ལ་གསལ་
བར་སྣང་བ། སེར་པོ་མ་ཡིན་པར་བསྟན་ནོ། །འོ་ན། དེ་ཕྱི་རོལ་
གྱི་སྔོན་པོ་མ་ཡིན་ན། དེ་གང་ཡིན་ཞེ་ན། དེ་ཆོས་ཅན། རང་
སྣང་མཁན་གྱི་ཤེས་པའི་བདག་ཉིད་ཡིན་ཏེ། རང་ཡུལ་དེ་ན་གནས་
པའི་སྐྱེས་བུ་ཐ་མལ་པ་གཞན་གྱིས་མི་ཤེས་པར་སྔོ་སོགས་རྨི་བ་པོའི་
གང་ཟག་རང་ཉིད་ཀྱིས་ཤེས་པ་ཡིན་པའི་ཕྱིར། སྔོ་སོགས་སྣང་བའི་
རྨི་ལམ་གྱི་ཤེས་པ་ལ་སྔོ་སོགས་གསལ་བར་སྣང་བ་དེ་རང་སྣང་མཁན་
གྱི་ཤེས་པའི་བདག་ཉིད་ཡིན་པར་བསྟན་པའི་རིགས་པ་དེས་ནི་ཆོས་
ཅན། དགོས་པ་གཞན་ཡང་ཡོད་དེ། བྱེ་བྲག་ཏུ་སྨྲ་བས་བུམ་པའི་
མིང་སོགས་སུ་འདོད་པའི་བུམ་པ་ཞེས་པའི་སྒྲའི་རྗེས་སུ་འབྲང་བའི་
རྟོག་པ་ལ། བུམ་པ་ཞེས་པའི་སྒྲར་སྣང་བ་དེ་ཕྱི་རོལ་གྱི་དོན་མ་ཡིན་
པར་བརྗོད་པ་ཡིན་པའི་ཕྱིར། གཞན་ཡང་། ཤེས་པ་ཀུན་གཟུང་
དོན་དང་ལྡན་པ་ཡིན་ན། གཟུགས་འཛིན་མིག་ཤེས་ལ་སོགས་པའི་
སྒོ་ལྔའི་དབང་བློ་གཟུང་དོན་དང་ལྡན་པར་འདོད་པ་དེ་ཉིད་གཟུང་
དོན་དང་ལྡན་པར་འཇོག་བྱེད་གང་གིས་འཇོག་པར་འདོད་ཅེས་དྲིས་
པས། གལ་ཏེ་གཟུགས་འཛིན་མིག་ཤེས་ཆོས་ཅན། ཁྱོད་གཟུང་
དོན་དང་ལྡན་པར་འཇོག་བྱེད་ཡོད་དེ། རང་གི་གཟུང་དོན་གྱིས་
ཕན་པའི་ནུས་པ་མཐོང་བའི་སྒོ་ནས། གཟུང་དོན་དང་ལྡན་པར་
འཇོག་པའི་ཕྱིར་ཞེ་ན། དབང་ཤེས་ལས་གཞན་པ་བུམ་པའི་མིང་
སོགས་འཛིན་པའི་རྟོག་པ་དང༌། སྔོ་སོགས་སྣང་བའི་རྨི་ལམ་གྱི་
ཤེས་པ་ཆོས་ཅན། གཟུང་དོན་མེད་པ་ཅན་ཐོབ་པར་འགྱུར་བ་ཡིན་
པར་ཐལ། གཟུང་དོན་གྱིས་ཕན་པའི་ནུས་པ་མ་མཐོང་བའི་ཕྱིར།
གཉིས་པ་ནི། ཁོ་ན་རེ། བུམ་པའི་འཆད་ཉན་དོན་གསུམ་གང་
དང་གང་ཡང་འབྲེལ་མེད་ཀྱི་བུམ་པའི་མིང་དོན་སོགས་ལྡན་མིན་འདུ་
ཀ
– 362 -



རྣམ་འགྲེལ་ལེའུ་གསུམ་པའི་ཊཱིཀྐ
བྱེད་ རང་ མཚན་ པ་ ཁོ་ ན་ བུམ་ པ་ ཞེས་ པའི་ སྒྲས་ བརྗོད་ དོ་ ཞེ་ ན།
ཆོས་ཅན། བུམ་པ་ཞེས་པའི་སྒྲ་ལ་བརྟེན་ནས་བུམ་པ་དོན་གཉེར་
གྱི་སྐྱེས་བུ་བུམ་པ་ལ་འཇུག་པར་མི་འགྱུར་བར་ཐལ་ལོ། །ཡང་ཞེས་པ་
སྔར་གྱི་དེར་མ་ཟད་ཅེས་པའོ། །
གསུམ་པ་ནི། ཁོ་ན་རེ། གལ་ཏེ། དོན་བུམ་ པ་དང་་་
འབྲེལ་བར་ལྡན་པའི་བུམ་པའི་མིང་སོགས་ལྡན་མིན་འདུ་བྱེད་རང་
མཚན་པ་ཁོ་ན། བུམ་པ་ཞེས་པའི་སྒྲས་དངོས་སུ་བརྗོད་དོ་ཞེ་ན།
འོ་ན་དེ་རིང་གི་དུས་ན་འདས་པའི་བུམ་པའི་མིང་སོགས་ལྡན་མིན་
འདུ་བྱེད་རང་མཚན་པ་དེ་ཡང་། དེ་རིང་གི་དུས་ན་འདས་པའི་
བུམ་པའི་དོན་དང་འབྲེལ་བའི་སྒོ་ནས་བུམ་པ་ཞེས་པའི་སྒྲས་དངོས་
སུ་བརྗོད་པ་དང༌། དེ་རིང་གི་དུས་ན་མ་འོངས་པའི་བུམ་པའི་མིང་
སོགས་ལྡན་མིན་འདུ་བྱེད་རང་མཚན་པ་དེ་ཡང་། དེ་རིང་གི་དུས་
ན་མ་འོངས་པའི་བུམ་པ་དང་འབྲེལ་པའི་སྒོ་ནས། ། བུམ་པ་ཞེས་
པའི་སྒྲས་དངོས་སུ་བརྗོད་པ་དང་། དེ་རིང་གི་དུས་ན་མ་འོངས་
པའི་བུམ་པའི་མིང་སོགས་ལྡན་མིན་འདུ་བྱེད་རང་མཚན་པ་དེ་ཡང་།
དེ་རིང་གི་དུས་ན་མ་འོངས་ པའི་བུམ་པ་དང་འབྲེལ་བའི་སྒོ་ནས།
བུམ་པ་ཞེས་པའི་སྒྲས་དངོས་སུ་བརྗོད་དགོས། དེ་ཡིན་ན། ཤེས་
བྱ་ཆོས་ཅན། དེ་རིང་གི་དུས་ན་འདས་པའི་བུམ་པའི་མིང་སོགས་
ལྡན་མིན་འདུ་བྱེད་རང་མཚན་པ་དང་དེ་རིང་གི་དུས་ན་མ་འོངས་
པའི་བུམ་པའི་མིང་སོགས་ལྡན་མིན་འདུ་བྱེད་རང་མཚན་པ་གཉིས།
དེ་རིང་གི་དུས་ན་བུམ་པ་ཞེས་པའི་སྒྲས་བརྗོད་པར་བྱ་བ་མ་ཡིན་པར་
ཐལ། དང་པོ་དེ་ནི་དེ་རིང་གི་དུས་ན་འདས་པའི་བུམ་པའི་དོན་
དང་ ལྷན་ གཅིག་ ཏུ་ཟད། གཉིས་པ་དེ་ནི་དེ་རིང་གི་དུས་སུ་མ་་
འོངས་པའི་བུམ་པ་དང་ལྷན་གཅིག་ཏུ་མ་སྐྱེས་པའི་ཕྱིར་རོ། །མ་གྲུབ་
- 363



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ན་འབྲེལ་བར་ཁས་བླངས་པ་དང་འགལ་ལོ། །དོན་དང་དེ་ནི་མ་སྐྱེས་
ཕྱིར། །ཞེས་པ་དོན་གྱིས་ཐོབ་བོ། །གཉིས་པ་ལ། སྒྲས་སྤྱི་ཡན་གར་
བ་བརྗོད་པ་མི་སྲིད། སྲིད་ན་ཧ་ཅང་ཐལ་བའོ། །
དང་པོ་ནི་རང་རེས། དབང་སོགས་རང་འབྲས་བཅས་ཉིད་
ཕྱིར་རོ། །ཞེས་པར་བུམ་པ་རྟོག་པས་སྣང་ཡུལ་དུ་བྱས་པའི་སྒོ་ནས་
རྗོད་བྱེད་ཀྱི་སྒྲའི་དངོས་ཀྱི་བརྗོད་བྱ་ཡིན་བུམ་པ་སྣང་ཡུལ་དུ་བྱེད་པ་
ལ། བུམ་འཛིན་དབང་པོའི་མངོན་སུམ་དང༌། དེའི་རྐྱེན་གསུམ་
དགོས་མེད་ཡིན་དགོས་བྱས་པ་ལ་བྱེ་བྲག་པ་ན་རེ། གལ་ཏེ་དེ་ལྟར་
ཡིན་ན་བདེན་ཡང་། ངེད་ལ་དེ་འདྲའི་སྐྱོན་དེར་ཐལ་བ་མི་འདོད་
དེ། བུམ་པ་དེ་རྟོག་པའི་སྣང་ཡུལ་དང་། རྗོད་བྱེད་སྒྲའི་དངོས་ཀྱི་
བརྗོད་བྱ་མིན་གྱི། བུམ་འཛིན་རྟོག་པས་བུམ་གསལ་ལྟོས་མེད་ཀྱི་
བུམ་སྤྱི་རྟག་དངོས་ཡན་གར་བ་གཟུང་དོན་དུ་བྱེད་ཅིང་། བུམ་པ་
ཞེས་པའི་སྒྲ་ཡིས་བུམ་གསལ་ལ་ལྟོས་མེད་ཀྱིས་བུམ་སྤྱི་རྟག་དངོས་
ཡན་གར་བ་ནི་བརྗོད་པའི་ཕྱིར་ཞེ་ན། བུམ་པ་ཞེས་པའི་སྒྲ་ཆོས་
ཅན། ཁྱོད་ཀྱིས་བུམ་སྤྱི་རྟག་དངོས་ཡན་གར་བ་བརྗོད་པའི་རྒྱུ་
མཚན་གྱིས་བུམ་པ་སྣང་ཡུལ་དུ་བྱེད་པ་ལ། བུམ་འཛིན་དབང་པོའི་
མངོན་སུམ་དང་། དེའི་རྐྱེན་གསུམ་དོན་མེད་དུ་ཐལ་བའི་སྐྱོན་དེ་
སྤོང་ནུས་པ་མ་ཡིན་པར་ཐལ། ཁྱོད་ཀྱིས་བུམ་གསལ་ལ་ལྟོས་མེད་
ཀྱི་བུམ་སྤྱི་ནི་ཡན་གར་བ་བརྗོད་པ་མེད་པའི་ཕྱིར་རོ། །གཉིས་པ་ནི།
གལ་ཏེ་དེས་དེ་བརྗོད་དོ་ཞེ་ན་ཡང༌། འོ་ན་བུམ་པའི་སྤྱི་དེ་བུམ་
གསལ་ལ་ལྟོས་མེད་ཀྱི་རྟག་དངོས་ཡན་གར་བ་ཡིན་པར་ཐལ། བུམ་
པ་ཞེས་པའི་སྒྲའི་བུམ་གསལ་ལ་ལྟོས་མེད་ཀྱི་བུམ་སྤྱི་རྟག་དངོས་ཡན་
གར་ བ་ བརྗོད་ པ་ ཡིན་ པའི་ ཕྱིར། རྟགས་ ཁས་ སོ། ། འདོད་ན།
བུམ་པའི་སྤྱི་དེ་ཆོས་ཅན། ཁྱོད་བུམ་གསལ་རྣམས་ལ་མཚུངས་པར་
— 364 -



རྣམ་འ གྲེལ་ལེའུ་གསུམ་པའི་ཊཱིཀྐ
རྗེས་སུ་འགྲོ་བ་མིན་པ་དང༌། བུམ་གསལ་རྣམས་ཀྱིས་གསལ་བར་
བྱ་བ་མ་ཡིན་པར་ཐལ། ཁྱོད་དེ་ལ་ལྟོས་མེད་ཀྱི་རྟག་ དངོས་ཡན་
གར་བ་ཉིད་ཡིན་པའི་ཕྱིར། གཞན་ཡང་། བུམ་པའི་སྤྱི་དེ་ཆོས་
ཅན། ཁྱོད་རང་གི་གསལ་བ་ཡོད་མེད་ཀྱི་དུས་རྟག་ཏུ་དམིགས་པར་
འགྱུར་བར་ཐལ། ཁྱོད་རང་གི་གསལ་བ་ལ་ལྟོས་མེད་ཀྱི་རྟག་དངོས་
ཉིད་ཡིན་པ་དེས་ནའི་ཕྱིར་རོ། །ཁོ་ན་རེ། གལ་ཏེ་ཡང་བུམ་པའི་སྤྱི་
དེ་བུམ་གསལ་མེད་པའི་དུས་སུ་དམིགས་པར་ཐལ་བའི་སྐྱོན་མེད་དེ།
བུམ་པའི་སྤྱི་དེ་རང་གི་གསལ་བས་གསལ་བར་བྱས་པ་ལས་ རང་་་
འཛིན་མངོན་སུམ་ལ་གསལ་བར་སྣང་བ་ཡིན་པའི་ཕྱིར་ཞེ་ན། བུམ་
པའི་སྤྱི་དེ་ཆོས་ཅན། བདག་ལ་དམིགས་པའི་ཤེས་པ་བསྐྱེད་པ་ལ་
ཕན་པའི་ནུས་པ་གང་ཡིན་པ་དེ། དུས་རྟག་ཏུ་ནུས་པ་ཉིད་ཡིན་
པར་ཐལ། ཁྱོད་བདག་ལ་དམིགས་པའི་ཤེས་པ་སྐྱེད་བྱེད་གང་ཞིག
རྟག་པ་ཡིན་པའི་ཕྱིར། ཁོ་ན་རེ། གལ་ཏེ་མ་ཁྱབ་སྟེ། བུམ་པའི་
སྤྱི་དེ་ལ་བུམ་གསལ་མེད་པའི་དུས་འགའ་ཞིག་གི་ཚེ། བུམ་འཛིན་
ཤེས་པ་སྐྱེད་པའི་ནུས་པ་མེད་པའི་ཕྱིར་ཞེ་ན། འོ་ན་བུམ་པའི་སྤྱི་དེ་
ནི་བུམ་གསལ་ཡོད་པའི་དུས་ཀུན་གྱི་ཚེ་རང་འཛིན་ཤེས་པ་སྐྱེད་པའི་
ནུས་མེད་དུ་འགྱུར་བར་ཐལ། བུམ་གསལ་མེད་པའི་དུས་སུ་རང་
འཛིན་ཤེས་པ་སྐྱེད་པའི་ནུས་པ་མེད་པ་གང་ཞིག རྟག་པ་ཡིན་པའི་
ཕྱིར། ཐལ་བ་སྔ་ཕྱི་གཉིས་ལ་ཁྱབ་པ་ཡོད་དེ། བུམ་་སྤྱི་དེ་ཡིས་
དུས་རྟག་ཏུ་རང་འཛིན་ཤེས་པ་སྐྱེད་ནུས་པའམ་ལན་གཅིག་ཀྱང་རང་
འཛིན་ཤེས་པ་སྐྱེད་པའི་ནུས་པ་མེད་པ་ ཅན་དུ་ངོ་བོ་ཉིད་ཀྱི་གང་
གནས་པའི་ནུས་པ་དེ་ཟད་པར་བྱ་བའི་ཕྱིར་དུ་འགལ་རྐྱེན་གྱི་ནུས་པ་
དང༌། འཕེལ་བར་བྱ་བའི་ཕྱིར་དུ་མཐུན་རྐྱེན་གྱི་ནུས་པ་འཇུག་པ་
གང་ཡང་མི་འཐད་པའི་ཕྱིར། རྟགས་གཉིས་ཀ་གྲུབ་སྟེ། བུམ་སྤྱི་
- 365 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེ་རྐྱེན་གྱིས་བཅོས་སུ་ཡོད་པ་མ་ཡིན་པའི་ཕྱིར་ཏེ། རྟག་པ་ཡིན་
པའི་ཕྱིར། གཞན་ཡང་བུམ་པའི་སྤྱི་འཛིན་པ་ཡི་རྣམ་པར་ཤེས་པ་
དེ་དང་རྗེས་སུ་འབྲེལ་བའི། བུམ་པའི་ཁ་དོག་སྔོན་པོ་དང༌། སེར་
པོ་ལ་སོགས་པའི་རྣམ་པའི་ཆ་ནི་རྣམ་པར་ངེས་པ་གང་ཡིན་པའི་བུམ་
འཛིན་རྟོག་པ་དེ་ནི་ཆོས་ཅན། བུམ་སྤྱི་རྟག་དངོས་ཁྱོད་ཀྱི་གཟུང་
དོན་མ་ཡིན་པར་ཐལ། བུམ་སྤྱི་རྟག་དངོས་དེ་ལ་རྒྱུ་མཚན་གང་
གིས་ན་ཁྱོད་སྤྲུལ་པ་སྟེ་སྐྱེད་པའི་ནུས་པ་མེད་པའི་ཕྱིར། གསལ་བ་
དངོས། གསུམ་པ་ནི། རང་རེས། དབང་སོགས་འབྲས་བཅས་
ཉིད་ཕྱིར་རོ། །ཞེས་དང་། བུམ་པ་དེ་རྟོག་པས་སྣང་ཡུལ་དུ་བྱས་
པའི་སྒོ་ནས་རྗོད་བྱེད་ཀྱི་སྒྲའི་དངོས་ཀྱི་བརྗོད་བྱ་ཡིན་ན། བུམ་
འཛིན་དབང་མངོན་དང་དེའི་རྐྱེན་གསུམ་དགོས་མེད་དུ་ཐལ་བའི་
སྐྱོན་ཡོད་བྱས་པ་ལ། གྲངས་ཅན་ན་རེ། གལ་ཏེ། བུམ་འཛིན་
མངོན་སུམ་གྱིས་བུམ་བའི་དོན་ཉིད་མངོན་དུ་གྱུར་པའི་ཚུལ་ གྱིས་
གཟུང་དོན་དུ་བྱས་ནས་ཤེས། བུམ་འཛིན་རྟོག་པས་བུམ་པའི་དོན་
ཉིད་ལྐོག་ཏུ་གྱུར་པའི་ཚུལ་གྱིས་གཟུང་དོན་དུ་བྱས་ནས་ཤེས་པའི་
ཕྱིར་ན། བུམ་པ་མངོན་དུ་གྱུར་པའི་ཚུལ་ གྱིས་ ཤེས་པའི་ཕྱིར་ཏེ།
བུམ་འཛིན་དབང་པོའི་མངོན་སུམ་དང་དེའི་རྐྱེན་གསུམ་དོན་མེད་
མིན་ ནོ་ ཞེ་ན། སྒྲ་ སོགས་ ལས་ སྐྱེས་ པའི་ མངོན་ སུམ་ ཆོས་ ཅན།
ཁྱོད་དང་སྒྲ་སོགས་ལས་སྐྱེས་པའི་རྟོག་པ་གཉིས་སྒྲ་གསལ་མི་གསལ་
ཐ་དད་དུ་སྣང་བའི་བློ་གང་ལས་ཡིན་ཏེ་མ་ཡིན་པར་ཐལ། ཁྱོད་
དང་དེ་གཉིས་སྒྲ་སོགས་དངོས་པོ་གཅིག་ གཟུང་དོན་དུ་བྱེད་པར་
མཚུངས་པའི་ཕྱིར། རྟགས་ཁས་སོ། །གཉིས་པ་ལ་བཞི། ཕྱོགས་
ཆོས་སྒྲུབ་པ། རྟགས་དགོད་པ། དེས་གྲུབ་པའི་དོན། རྩོད་པ་
སྤང་བའོ། །
– 366 -



རྣམ་འགྲེལ་ལེའུ་གསུམ་པའི་ཊཱིཀྐ
དང་པོ་ནི། ཤིང་གི་སྤྱི་དེ་དངོས་པོ་ཡིན་ན། དེ་ཤིང་གསལ་
རང་མཚན་པ་དང་རྫས་གཅིག་གམ་རྫས་ཐ་དད་བྱས་བ་ལ། གྲངས་
ཅན་ན་རེ། དེ་དེ་དང་རྫས་གཅིག་ཡིན་ཏེ། དེ་དེ་དང་ཆ་མེད་
རྫས་གཅིག་ཡིན་ པའི་ ཕྱིར་ཟེར་ན། རིགས་ ལྡན་ ཤུ་ པ་ཆོས་ཅན།
ཁྱོད་ རིགས་ཤིང་དང་ཆ་མེད་རྫས་ གཅིག་ མ་ ཡིན་ པར་ ཐལ། རྒྱུ་
མཚན་གང་གི་ཕྱིར་ཁྱོད་ཤིང་དང་ཆ་མེད་རྫས་གཅིག་ཡིན་ན། ཁྱོད་
ཤིང་གསལ་རང་མཚན་པ་རྣམས་ལ་རྗེས་སུ་འགྲོ་དགོས་པ་གང་ཞིག་
ཁྱོད་ཤིང་གསལ་རང་མཚན་པའི་ངོ་བོ་གཞན་ལ་རྗེས་སུ་འགྲོ་བ་ལ་
བརྟེན་པ་མེད་པའི་ཕྱིར། བྱེ་བྲག་པ་ན་རེ། གལ་ཏེ་བརྟག་པ་
གཉིས་པ་ལྟར། དེ་དེ་དང་རྫས་ཐ་དད་དུ་གྲུབ་ཅེ་ན། ཤིང་གི་སྤྱི་
ཆོས་ཅན། ཁྱོད་རང་གི་གསལ་བའི་འབྲས་བུ་ཉིད་དུ་བརྗོད་རིགས་
པར་ ཐལ། ཁྱོད་ རང་ གི་ གསལ་ བ་ དང་ རྫས་ ཐ་ དད་ གང་ ཞིག
ཁྱོད་རང་གི་གསལ་བ་ལ་ལྟོས་པའི་ཕྱིར། གྲངས་ཅན་གྱིས་སྤྱི་གསལ་
ཆ་མེད་རྫས་གཅིག་ཏུ་འདོད་པ་དང་། བྱེ་བྲག་པས་དེ་ཆ་མེད་རྫས་
ཐ་དད་དུ་འདོད་པའི་སོ་སོར་འདོད་པ་བཀག་ནས། དེ་གཉིས་ཐུན་
མོང་ གི་ འདོད་ པ་ སྤྱི་ གསལ་ གྱི་ འབྲེལ་ བ་ རྫས་ གྲུབ་ འགོག་ པ་ ནི།
ཤེས་བྱ་ཆོས་ཅན། ཤིང་དང་ཤིང་གསལ་རང་མཚན་གྱི་འབྲེལ་བ་
རྫས་ སུ་ གྲུབ་ པ་ ཇི་ ལྟར་ ཡང༌ ཅི་ ཞིག་ ཡིན་ ཏེ་ མ་ ཡིན་ པར་ ཐལ།
འབྲེལ་པ་རྫས་སུ་གྲུབ་པ་ཡོད་ན་རྒྱུ་འབྲས་སུ་གྱུར་པའི་མེ་དུའི་འབྲེལ་
པ་རྫས་སུ་གྲུབ་དགོས་པ་གང་ཞིག དེར་གྱུར་པའི་མེ་དུའི་འབྲེལ་བ་
རྫས་སུ་གྲུབ་པ་མ་ཡིན་པའི་ཕྱིར། ཕྱི་མ་གྲུབ་ སྟེ། དེ་གྲུབ་ན།
དུ་བ་དེ་རང་རྫོགས་པར་གྲུབ་ཟིན་པའི་འོག་ཏུ་སླར་ཡང་མེ་ལ་རག་
ལས་དགོས་པ་ལས། འབྲས་བུ་དུ་བ་དེ་རང་རྫོགས་པར་གྲུབ་ཟིན་
པའི་འོག་དུ་སླར་ཡང་མེ་ལ་རག་ལས་མེད་པར་ཡང་། མེ་དུ་རྒྱུ་
- 367 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འབྲས་སུ་རྟོག་པ་ཡིས་ནི་འབྲེལ་བར་བྱེད་པ་ཡིན་པའི་ཕྱིར། དུ་བ་
རྫོགས་པར་གྲུབ་ཟིན་པའི་འོག་ཏུ་སླར་ཡང་མེ་ལ་རག་ལས་པའི་རྒྱུ་
མཚན་ཅི་ཡིན་ཞེ་ན། དུ་བ་ཆོས་ཅན། ཁྱོད་རྫོགས་པར་གྲུབ་ཟིན་
པའི་འོག་ཏུ་སླར་ཡང་མེ་ལ་རག་ལས་པ་མེད་དེ། རང་གི་རྒྱུ་མེ་ལས་
རང་གི་ངོ་བོ་རྫོགས་པར་གྲུབ་ཟིན་པའི་ཕྱིར། ཁོ་ན་རེ། ལྟོས་ཕྱིར་
ཞེས་པ་མ་གྲུབ་བོ་ཞེ་ན། ཤིང་གི་སྤྱི་དེ་ཆོས་ཅན། ཁྱོད་ ཤིང་་
གསལ་དང་འབྲེལ་མེད་ཡིན་པར་ཐལ། ཁྱོད་དེ་ལ་མི་ལྟོས་པ་གང་
ཞིག ཁྱོད་དེ་དང་རྫས་གཞན་ཉིད་ཡིན་པའི་ཕྱིར། གཉིས་པ་ནི།
ཤིང་གི་སྤྱི་ཆོས་ཅན། དངོས་པོའི་རང་བཞིན་དུ་མེད་པར་གྲུབ་པ་
ཡིན་ཏེ། ཁྱོད་གསལ་བ་རང་མཚན་དང་རྫས་གཅིག་དང་རྫས་ཐ་
དད་གང་རུང་མིན་པ་དེའི་ཕྱིར། གསུམ་པ་ནི། ཁོ་ན་རེ། རྟོག་
པ་ལ་ཤིང་མིན་ལས་ལོག་པར་སྣང་བ་དེ་དངོས་པོར་མེད་ཀྱང་ཤིང་
གསལ་རང་མཚན་པ་རྣམས་ཀྱི་སྤྱིར་འཐད་ན། རི་བོང་གི་རྭ་ལ་
སོགས་པ་ཡང་ཤིང་གསལ་རྣམས་ཀྱི་སྤྱིར་འགྱུར་རོ་ཞེ་ན། མེད་པའི་
རི་བོང་གི་རྭ་ལ་སོགས་པ་ཤིང་གསལ་རྣམས་ཀྱི་རིགས་སུ་ཐལ་བར་
འགྱུར་ཏེ། ཤིང་གསལ་རྣམས་ནི་རི་བོང་རྭ་དེ་ལ་ལྟོས་པ་མེད་པའི་
ཕྱིར། ཁོ་ན་རེ། རྟོག་པ་ལ་ཤིང་མིན་པ་ལས་ལོག་པར་སྣང་བ་དེ་
དངོས་པོ་མ་ཡིན་ན། དེ་ལ་ཤིང་ཞེས་པའི་སྒྲའི་བརྗོད་པ་དགོས་
མེད་དུ་འགྱུར་རོ་ཞེ་ན། ཤིང་གསལ་རང་མཚན་གྱི་ངོ་བོ་ལ་བརྟེན་
ནས་དངོས་པོའི་ངོ་བོར་མེད་པའི་ཤིང་གསལ་རང་མཚན་པ་རྣམས་ཀྱི་
རིགས་སུ་བཏགས་པ་རྟོག་པ་ལ་ཤིང་མིན་ལས་ལོག་པར་སྣང་བ་དེ་
ཤིང༌ ཞེས་ པའི་ སྒྲ་ རྣམས་ ཀྱིས་ ནི་ རབ་ ཏུ་ བསྟན་ པ་ ལ་ ཆོས་ ཅན།
དགོས་པ་ཡོད་དེ། ཤིང་དོན་གཉེར་གྱི་སྐྱེས་བུ་རྣམས། ཁྱད་པར་
ཤིང་དང་རང་མཚན་པ་དེ་ལ་འཇུག་པའི་དོན་ཅན་ཡིན་པའི་ཕྱིར།
- 368 -



རྣམ་འགྲེལ་ལེའུ་གསུམ་པའི་ཊཱིཀྐ
འོ་ན་རྟོག་པ་ལ་ཤིང་མིན་ལས་ལོག་པར་སྣང་བ་དངོས་པོ་མ་ཡིན་པའི་
རྒྱུ་མཚན་ཅི་ཡིན་ཞེ་ན། དེ་ཆོས་ཅན། ཁྱོད་དེ་མ་ཡིན་པའི་རྒྱུ་
མཚན་ཡོད་དེ། ཁྱོད་དེ་མ་ཡིན་པར་གོང་དུ་བསྒྲུབས་ཟིན་པ་དེའི་
ཕྱིར། ཁོ་ན་རེ། ཤིང་གི་དོན་སྤྱི་དངོས་པོར་མེད་ན་དེ་ཤིང་འཛིན་
རྟོག་པ་ལ་དངོས་པོར་སྣང་བ་འགལ་ལོ་ཞེ་ན། མི་འགལ་ཏེ། ཤིང་
འཛིན་རྟོག་པ་དེ་ལ་ ཤིང་གི་དོན་སྤྱི་དེ་ཤིང་གི་ངོ་བོར་སྣང་བའམ།
དོན་ཤིང་གསལ་རང་མཚན་པ་རྣམས་ལ་རིགས་གཅིག་པ་དེ་ཉིད་དུ་
འཛིན་པ་གང་ཡིན་པ་དེ་ལ་འཁྲུལ་བའི་དབང་གིས་སྣང་བ་ཡིན་པའི་
ཕྱིར། ཁོ་ན་རེ། ཤིང་གི་དོན་སྤྱི་དངོས་པོ་མ་ཡིན་ན། ཤིང་
འཛིན་རྟོག་པ་རྒྱུ་མེད་དུ་འགྱུར་རོ་ཞེ་ན། མི་འགྱུར་ཏེ། ཁྱོད་ཐོག་
མ་མེད་པའི་དུས་ཅན་གྱི་ཤིང་ རང་མཚན་པ་མཐོང་བ་གོམས་པའི་
རྟོག་པའི་བག་ཆགས་ཀྱིས་སྦྲུལ་པ་སྟེ་བསྐྱེད་པ་ཡིན་པའི་ཕྱིར། ཁོ་
ན་རེ། ཤིང་གི་དོན་སྤྱི་དངོས་པོ་མ་ཡིན་ན། ཤིང་གི་གཞན་སེལ་
དེ་ཡང་དངོས་པོར་མི་འགྱུར་རོ་ཞེ་ན། དོན་ཤིང་གསལ་རང་མཚན་
པ་རྣམས་ཀྱི་ནི་སྤྱི་གང་ཡིན་པ་གཞན་ཤིང་མིན་ལས་ལྡོག་པའི་མཚན་
ཉིད་ཅན། ཤིང་ཞེས་པའི་སྒྲ་འདི་དག་གིས་གང་ཞེས་བརྗོད་པའི་
ཤིང་གི་གཞན་སེལ་དེ་ཆོས་ཅན། ཁྱོད་ལ་དངོས་པོའི་ངོ་བོ་ཅུང་
ཟད་ཀྱང་མེད་དེ། དེ་ལྟར་གོང་དུ་བསྒྲུབས་ཟིན་པའི་ཕྱིར། ཁོ་ན་
རེ། རྟོག་པ་ལ་ཤིང་དུ་སྣང་བ་དེ་དངོས་པོར་མེད་ན། དེ་ཤིང་
གསལ་རང་མཚན་པ་རྣམས་ཀྱི་སྤྱིར་འདོད་པའི་རྒྱུ་མཚན་ཅི་ཞེ་ན།
དེ་ཆོས་ཅན། ཁྱོད་དངོས་པོར་མེད་པ་ནི་ཡིན་ཀྱང་། ཤིང་གསལ་
རང་མཚན་པ་རྣམས་ཀྱི་སྤྱིར་འདོད་པའི་རྒྱུ་མཚན་ཡོད་དེ། ཁྱོད་
སྣང་ཡུལ་དངོས་པོའི་ངོ་བོར་མེད་པ་ ཅན་གྱི་ཤིང་གི་སྤྱི་བློ་ལ་ཤིང་
གསལ་རང་མཚན་པ་རྣམས་ཀྱི་སྤྱི་ཉིད་དུ་ནི་མཐོང་བ་སྟེ་སྣང་ཡུལ་རྒྱུ་
369 —



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མཚན་གྱིས་ཁྱོད་ཤིང་གསལ་རང་མཚན་པ་རྣམས་ཀྱི་སྤྱིར་འདོད་པའི་
ཕྱིར་དང་། དོན་ཤིང་གསལ་རང་མཚན་པ་རྣམས་ལ་ཤིང་དོན་སྤྱིར་
འཁྲུལ་པའམ། ཤིང་གི་དོན་སྤྱི་ཤིང་དུ་འཁྲུལ་བའི་སྤྱི་བློའི་སྣང་བ་
ཡིན་པའི་རྒྱུ་མཚན་གྱིས་ ཤིང་གསལ་རང་མཚན་པ་རྣམས་ཀྱི་སྤྱིར་
འདོད་པའི་ཕྱིར། འོ་ན། ངོ་བོ་མེད་ ཅན་ ཞེས་བཤད་ན་ ཤིང་
འཛིན་རྟོག་པའི་སྣང་ཡུལ་དངོས་པོ་མེད་པའི་རྒྱུ་མཚན་གང་ཡིན་ཞེ་
ན། ཤིང་འཛིན་རྟོག་པ་དེ་ཡང་ཆོས་ཅན། ཁྱོད་ཀྱི་སྣང་ཡུལ་
དངོས་པོའི་ངོ་བོ་ཅན་མིན་ཏེ། ཁྱོད་བསླད་པ་སྟེ་འཁྲུལ་ཤེས་ཡིན་
པའི་ཕྱིར་དང་། ཁྱོད་ལ་སྣང་བ་དེ་དེ་ཁོ་ན་ཉིད་དུ་ན་དོན་རང་
མཚན་དུ་དངོས་སུ་མེད་པའི་ཕྱིར། དེས་ན། ཤིང་གི་སྤྱི་ཆོས་ཅན།
ཁྱོད་དངོས་པོར་བརྗོད་བར་བྱ་བ་མིན་ཏེ། ཁྱོད་རྫས་གཅིག་དང་
རྫས་ཐ་དད་གང་རུང་གི་ངོ་བོར་བརྗོད་དུ་མེད་པས་སོ། །བཞི་པ་ནི།
རང་རེས་དེ་ཕྱིར་རང་བཞིན་མེད་པར་གྲུབ། ། ཅེས་པར་ཤིང་གི་སྤྱི་
ཆོས་ཅན། དངོས་པོ་མིན་ཏེ། གསལ་བ་རང་མཚན་པ་དང་རྫས་
གཅིག་དང་རྫས་ཐ་དད་གང་རུང་མ་ཡིན་པའི་ཕྱིར། བྱས་པ་ལ་ཁོ་
ན་རེ། གལ་ཏེ་ཤིང་གི་སྤྱི་དེ་ཤིང་གསལ་རང་མཚན་པ་དང་རྫས་
གཅིག་དང་རྫས་ཐ་དད་གང་རུང་མིན་ཀྱང་། བརྗོད་བྱ་སྣམ་བུའི་
སྤྱི་ལ་སོགས་པ་འགའ་ཞིག་ལས་རྫས་གཞན་པའི་དངོས་པོར་འདོད་དོ་
ཞེ་ན། དམ་བཅའ་འགོག་པ་ནི་ཤིང་གི་སྤྱི་དེ་ཆོས་ཅན། ཁྱོད་ཤིང་
གསལ་གྱི་དངོས་པོ་རྣམས་དང་རྫས་གཅིག་དང་རྫས་ཐ་དད་གང་རུང་
དུ་ཇི་ལྟར་བརྗོད་པར་བྱ་བ་མིན་པ་ཉིད་མ་ཡིན་པར་ཐལ། ཁྱོད་
ཤིང་ གསལ་ རང༌ མཚན་ པ་ དང་ དངོས་ པོར་ མཚུངས་ པའི་ ཕྱིར།
རྟགས་ ཁས། སྒྲུབ་ བྱེད་ དགག་ པ་ ནི། ཤིང་ གི་ སྤྱི་ ཆོས་ ཅན།
ཁྱོད་སྣམ་བུའི་སྤྱི་དང་རྫས་གཞན་དུ་བརྗོད་པར་བྱ་བ་མ་ཡིན་པར་
370 -



2
I
རྣམ་འགྲེལ་ལེའུ་གསུམ་པའི་ཊིཀྐ
ཐལ། ཁྱོད་སྣམ་བུའི་སྤྱི་དང་ལྡོག་པ་ཐ་དད་དུ་ཉེ་བར་བཏགས་པ་
ཙམ་ཡིན་པའི་ཕྱིར། དེར་འདོགས་པའི་རྒྱུ་མཚན་ཡོད་དེ། ཉེར་
ལེན་ཤིང་དང་སྣམ་བུ་རྫས་ཐ་དད་པའི་རྒྱུ་མཚན་གྱིས་དེ་གཉིས་ལྡོག་
པ་ཐ་དད་དུ་བཞག་པ་ཡིན་པའི་ཕྱིར། ཁོ་ན་རེ། སྤྱི་མཚན་དངོས་
པོ་ཡིན་པར་ཐལ། སྤྱི་དངོས་པོ་བ་ཡོད་པའི་ཕྱིར་ཏེ། འདས་པ་
དང་ནི་མ་འོངས་པའི་དོན་བུམ་པ་ལའང༌། བུམ་སྤྱི་དངོས་པོ་བ་
ཡོད་པ་ཡིན་ནི་རྒྱུ་མཚན་ཅན་གྱིས། བུམ་པ་ཞེས་པའི་མཉམ་པ་
དག་ནི་འཇུག་པར་འགྱུར་བའི་ཕྱིར་ཞེ་ན། བུམ་སྤྱི་དངོས་པོ་བ་
ཆོས་ཅན། ཁྱོད་ད་ལྟར་གྱི་དུས་སུ་མེད་པ་འདས་མ་འོངས་ཀྱི་བུམ་
པའི་ཆོས་སུ་ཇི་ལྟར་ཡོད་པར་འགྱུར་པར་ཐལ། ཁྱོད་ད་ལྟར་བའི་
བུམ་པ་ལ་ཡོད་པ་གང་ཞིག ཁྱོད་ལ་དེ་འདྲའི་ཆ་གཉིས་མེད་པའི་
ཕྱིར། རྟགས་གཉིས་ ཀ་ཁས། གསལ་ པ་ཁས་བླངས་བཞིན་དུ་
འདོད་ན། འདས་མ་འོངས་ཀྱི་བུམ་པ་ལ་བུམ་པ་ཞེས་པའི་སྒྲ་མི་
འཇུག་པར་ཐལ། འདོད་པའི་ཕྱིར། འཁོར་གསུམ། གལ་ཏེ་
གསལ་བ་ཁས་བླངས་པ་བཞིན་དུ་འདོད་དེ། དེ་གཉིས་ལ་བུམ་སྤྱི་
དངོས་པོ་བ་དངོས་སུ་མེད་པ་གང་ཞིག སྤྱི་དངོས་པོ་བ་དངོས་སུ་
ཡོད་པ་རྗོད་པའི་སྒྲ་དེ་དངོས་མིང་གི་མཚན་ཉིད་དང༌། དེ་མེད་པ་
རྗོད་པའི་སྒྲ་དེ་བཏགས་མིང་གི་མཚན་ཉིད་ཡིན་པའི་ཕྱིར། དེས་ན་
དེ་གཉིས་ལ་བུམ་སྤྱི་དངོས་ པོ་བ་ཉེ་བར་ཡོད་པའི་རྒྱུ་མཚན་གྱིས་་
བཏགས་པ་ལས་བུམ་པ་ཞེས་པའི་སྒྲ་དེ་འཇུག་པར་འདོད་དོ་ཞེ་ན།
བུམ་པ་ཞེས་པའི་སྒྲ་དེ་ཆོས་ཅན། ཁྱོད་སྣམ་བུ་ལ་ཡང་བཏགས་
མིང་དུ་འཇུག་པ་ཡིན་པར་ཐལ། འདས་མ་འོངས་ཀྱི་བུམ་པ་ལ་
བུམ་སྤྱི་དངོས་པོ་བ་ཉེ་བར་ཡོད་པའི་རྒྱུ་མཚན་གྱིས་ཁྱོད་འདས་མ་
འོངས་ཀྱི་བུམ་པ་ལ་བཏགས་ནས་འཇུག་པ་གང་ཞིག བུམ་ སྤྱི་་
– 371 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དངོས་པོ་བ་དེ་སྣམ་བུ་སོགས་ལ་ཉེར་མེད་ལ། ད་ལྟར་བ་ཡི་བུམ་པ་
ཡི་དངོས་པོར་མེད་པ་འདས་མ་འོངས་ཀྱི་བུམ་པ་དང་ནི་ཉེ་བ་གང་
ཡིན་པའི་ཁྱད་པར་མི་འཐད་པའི་ཕྱིར། སྤྱི་དངོས་པོ་བ་ཡོད་པ་
རྗོད་པ་དངོས་མིང་གི་མཚན་ཉིད་དང༌། དེ་མེད་པ་རྗོད་ པ་་་་་
བཏགས་མིང་གི་མཚན་ཉིད་དུ་འདོད་པ་བཀག་ནས། རང་ལུགས་
ཀྱི་དངོས་མིང་དང་བཏགས་མིང་གི་མཚན་ཉིད་ངོས་འཛིན་པ་ལ་འདི་
གསུངས་སོ། །ཁྱོད་སེང་གེ་ལ་འཇུག་པའི་དུས་རྟག་ཏུ་སེང་གེ་དངོས་
མིང་ཡིན་ཏེ། ཁྱོད་སེང་གེ་ལ་འདོད་རྒྱལ་མཁན་པོས་ཐོག་མར་བརྡ་
སྦྱར་བའི་མིང་གང་ཞིག ཁྱོད་ལ་བརྟེན་ནས་སེང་གེ་འཁྲུལ་པ་མེད་
པར་གོ་བའི་བློ་ནི་འཇུག་པར་འགྱུར་བའི་ཕྱིར། སེང་གེ་ཞེས་པའི་
སྒྲ་ཆོས་ཅན། ཁྱོད་བྲམ་ཟེ་ཁྱེའུ་ལ་བཏགས་མིང་དུ་འཇུག་པ་ཡིན་
ཏེ། ཁྱོད་སེང་གེ་དང་བྲམ་ཟེ་ཁྱེའུ་འདྲ་བ་རྒྱུ་མཚན་དུ་བྱས་ནས།
ཁྱོད་བྲམ་ཟེ་ཁྱེའུ་ལ་རྗེས་གྲུབ་ཏུ་སྒྲོ་འདོགས་པའི་མིང་ཡིན་པའི་ཕྱིར།
ཞེས་བྱ་བའི་དངོས་མིང་དང་བཏགས་མིང་གི་རྣམ་གཞག་དེ་ལྟར་
བརྗོད་པའང་འཇིག་རྟེན་ན་ཡོད་དོ། །གཞན་ཡང་སྤྱི་དོན་གཞན་གྱི་
དབང་གིས་དངོས་མིང་དང་བཏགས་མིང་འཇོག་པ་དེ་མི་འཐད་པར་
ཐལ། སྤྱི་དོན་གཞན་མེད་ན་ཡང་འགྲོ་བ་འདོད་རྒྱལ་མཁན་པོ་ཡིས།
དོན་གང་ལ་ཐོག་མར་གྲགས་པས་སྒྲ་བཀོད་པའི་མིང་དེ་དོན་དེ་ལ་
དངོས་མིང་དང་། དངོས་མིང་དུ་འཇུག་པའི་གཞི་དེ་དང་འབྲེལ་
གང་རུང་མཚུངས་པའི་ཕྱིར། འཁྲུལ་ནས་ཕྱིས་དོན་དེའི་མིང་དུ་
རྟོག་པ་ཅན་གྱི་མིང་དེ་ལ་གཞན་ཕལ་བ་བཏགས་མིང་དུ་འཇུག་པ་
ཡིན་པའི་ཕྱིར། ཇི་ལྟར་དགྲ་འདུལ་བའི་ནུས་པ་མེད་པའི་བུ་གླེན་
པའི་དངོས་པོ་ལ་བུ་མེད་ཅེས་པའམ། གྲངས་ཅན་གྱིས་རྟོག་པས་
བཏགས་པ་ཇི་ལྟ་བ་བཞིན་དུ། དོན་བྱེད་ནུས་པའི་ཡུལ་གྱི་རྒན་པོ་
ཡ 372 ཡམག་



རྣམ་འགྲེལ་ལེའུ་གསུམ་པའི་ཊིཀྐ
ལའང་གཙོ་བོ་ལ་སོགས་པའི་མཉམ་པ་སྐྱེ་བོས་བྱས་པ་ཡིན་པ་བཞིན་
ནོ། ། གསུམ་པ་ལ། སྤྱི་མཚན་དངོས་པོ་ཡིན་པ་ཡུལ་ཅན་གྱི་ངོས་
ནས་བརྟགས་པ་དགག་པ་དང༌། ཡུལ་ གྱི་ངོས་ནས་བརྟགས་ལ་་
དགག་པའོ། །དང་པོ་ནི། མ་ཞིག་པ་ད་ལྟར་གྱི་བུམ་པ་འཛིན་པའི་
རྟོག་པ་ཆོས་ཅན། ཁྱོད་ཀྱི་སྣང་ཡུལ་དངོས་པོར་མེད་དེ། རང་གི་
བདག་རྐྱེན་སྒྲ་ལས་བྱུང་བའི་ད་ལྟར་གྱི་དུས་སུ་ཞིག་པའི་བུམ་པ་
འཛིན་པའི་རྟོག་བློ་ལ། རང་ཡུལ་མི་གསལ་བར་སྣང་བ་ཇི་འདྲ་བ་
དེ་འདྲར་ཁྱོད་ལའང་སྣང་བའི་ཕྱིར། ཁྱབ་སྟེ། རྣ་བ་ལ་སོགས་
པའི་རྣམ་ པར་ ཤེས་ པ་ རང་ མཚན་ གཟུང་དོན་དུ་ཡོད་པ་ཅན་ལ།
ད་ལྟར་གྱི་དུས་སུ་ཞིག་པའི་བུམ་པ་འཛིན་པའི་རྟོག་པ་དང་སྣང་ཚུལ་
མཚུངས་པ་དེ་དག་མེད་པའི་ཕྱིར། ཁོ་ན་རེ། ཞིག་ལ་ཞེས་པར་མ་
ཁྱབ་སྟེ། དེ་འདྲའི་རྟོག་པ་གཉིས་པོ་དེས་བུམ་སྤྱི་དངོས་པོ་ཙམ་
གཟུང་དོན་དུ་བྱས་ནས་འཛིན་པར་བྱེད་པའི་ཕྱིར་རམ་སྟེ་རྒྱུ་མཚན་
གྱིས་དེ་འདྲའི་སེམས་གཉིས་པོ་དག་ནི་སྣང་ཚུལ་མཚུངས་པ་ཡིན་གྱི་
དེ་གཉིས་ཀྱི་སྣང་ཡུལ་དངོས་པོར་མེད་པའི་རྒྱུ་མཚན་གྱིས་སྣང་ཚུལ་
མཚུངས་པ་ནི་མིན་ནོ་ཞེ་ན། དེ་འདྲའི་རྟོག་པ་དེ་གཉིས་ཆོས་ཅན།
བུམ་སྤྱི་དངོས་པོ་བ་དེ་འབའ་ཞིག་ནི། གཟུང་དོན་དུ་འཛིན་པར་
བྱེད་པ་མ་ཡིན་པར་ཐལ། དེ་འཛིན་པ་ཡང་སྔར་ནི་རྣམ་པར་་་་
བཟློག་ཟིན་པའི་ཕྱིར། གང་དུ་བཟློག་ན་སྤྱི་ཡི་རྣམ་པར་ཤེས་དེ་
དང་ཞེས་བར་རོ། ། གཉིས་པ་ལ། གསལ་བ་དང་རྫས་གཅིག་
དང་རྫས་ཐ་དད་ལ་བརྟགས་ལ་དགག འབྲས་བུ་ཡིན་མིན་་་་་
བརྟགས་ལ་དགག བརྡ་ལ་ལྟོས་པའི་རྟགས་ཀྱིས་དགག ཤེས་པ་
ལ་ཡན་གར་བར་མི་སྣང་བའི་རྟགས་ཀྱིས་དགག་པའོ། །
དང་པོ་ནི། ཤིང་གི་སྤྱི་དེ་དངོས་པོ་ཡིན་ན། དེ་ཤིང་གསལ་
- 373 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
༥
ir
6 ༦༥
ir
ir
ཚེ
ir i
t is
རང་མཚན་པ་དང་རྫས་གཅིག་གམ་རྫས་ཐ་དད་བྱས་པ་ལ། གྲངས་
ཅན་པ་ན་རེ། དེ་དེ་དང་རྫས་གཅིག་ཡིན་ཏེ། དེ་དང་ཆ་མེད་
རྫས་གཅིག་ཡིན་པའི་ཕྱིར་ཞེ་ན། ཕན་ཚུན་ཁྱད་པར་ཅན་གྱི་ཤིང་
གསལ་རང་མཚན་པ་རྣམས་ནི་ཆོས་ཅན། ཁྱོད་ཤིང་སྤྱི་དང་ཁྱད་
པར་མེད་པའི་ཆ་མེད་ཀྱི་ངོ་བོ་གཅིག་ཏུ་ཇི་ལྟར་འགྱུར་བ་མི་འཐད་
པར་ཐལ། ཁྱོད་རྫས་ཐ་དད་ཡིན་པའི་ཕྱིར། ཁོ་ན་རེ། མ་ཁྱབ་
སྟེ། ཤིང་སྤྱི་དང་ཤིང་གསལ་རང་མཚན་པ་རྣམས་ལ་རང་བཞིན་ཆ་
མེད་གཅིག་དང༌། གནས་སྐབས་རྫས་ཐ་དད་པའི་ངོ་བོ་ཉིད་གཉིས་
ཡོད་པའི་ཕྱིར་ཞེ་ན་ཡང་། ཤིང་གི་སྤྱི་དེ་ཆོས་ཅན། ཁྱོད་ཤིང་
གསལ་གྱི་དངོས་པོ་དང་ཆ་མེད་གཅིག་ཏུ་ཇི་ལྟར་འགྱུར་བ་མི་འཐད་
པར་ཐལ། ཁྱོད་དེ་དང་གནས་སྐབས་རྫས་ཐ་དད་ཡིན་པའི་ཕྱིར།
བྱེ་བྲག་པ་ན་རེ། གལ་ཏེ་ཤིང་གསལ་དེ་དག་ལ་མཚུངས་པར་རྗེས་
སུ་འགྲོ་བ་ཡི་ ཤིང་སྤྱི་དངོས་པོ་པ་དེ། དེ་དག་ལས་ཆ་མེད་རྫས་
གཞན་ཉིད་ཡིན་ནོ་ཞེ་ན། འོ་ན་ཤིང་དེ་ཆོས་ཅན། ཁྱོད་ཤིང་
གསལ་དེ་དག་གི་ སྤྱི་ ཡིན་ ཞེས་ པ་ འབྲེལ་ མེད་ དུ་ འགྱུར་ བར་ ཐལ།
ཁྱོད་དེ་དང་རྫས་གཞན་ཡིན་པའི་ཕྱིར། ཁོ་ན་རེ། སྤྱི་གསལ་རྫས་
གཅིག་དང་རྫས་ཐ་དད་ལ་བརྟགས་པའི་སྐྱོན་དེ་ཁྱོད་རང་གི་ཤིང་གི་
གཞན་སེལ་དང་ཤིང་གསལ་རང་མཚན་པ་ལའང་མཚུངས་སོ་ཞེ་ན།
ཤིང་གི་ལྡོག་པ་གཞན་སེལ་སྨྲ་བའི་དཔལ་ལྡན་ཆོས་གྲགས་ཆོས་ཅན།
ཁྱོད་ལ་ནི་ཤིང་གི་གཞན་སེལ་དང་ཤིང་གི་གསལ་བ་རང་མཚན་པ་
རྫས་གཅིག་དང་རྫས་ཐ་དད་བརྟགས་པའི་སྒོ་ནས་ཁྱོད་རིགས་པ་ཡང་
དག་གིས་སུན་དབྱུང་དུ་མེད་དེ། ཁྱོད་ཀྱིས་ཤིང་གི་གཞན་སེལ་རྟོག་
པས་སྒྲོ་བཏགས་སུ་ཁས་བླངས་པའི་ཕྱིར། སྔར་བཤད་པའི་རིགས་
པ་རྣམས་ཀྱི་དོན་གཅིག་ཏུ་བསྡུས་ནས་སྟོན་པ་ནི། རང་གི་གསལ་
ཁ– 374 —



རྣམ་འགྲེལ་ལེའུ་གསུམ་པའི་ཊཱིཀྐ
，
བ་རྣམས་ལ་མཚུངས་པ་ཉིད་དུ་རྗེས་སུ་འགྲོ་བའི་ཤིང་གི་སྤྱི་འདི་ལ་
ཆོས་ཅན། ཁྱོད་ལ་དངོས་པོར་མེད་པའི་མཚན་ཉིད་ཚང་བ་ཡིན་ཏེ།
ཁྱོད་གསལ་བ་རང་མཚན་དང་རྫས་གཅིག་དང་རྫས་ཐ་དད་གང་རུང་
མིན་པ་དེའི་ཕྱིར གཉིས་པ་ནི། འོ་ན་ཤིང་སྤྱི་དེ་འབྲས་བུ་ཡིན་
ནམ་མིན། ཁོ་ན་རེ། དེ་འབྲས་བུ་ཡིན་ནོ་ཞེ་ན། ཤིང་གི་སྤྱི་དེ་
ཆོས་ཅན། ཁྱོད་ཆ་དུ་མ་དང་བཅས་པ་དང་། འཇིག་པར་འགྱུར་
བར་ཐལ་ལོ། །དེ་ཡང་འདོད་ནུས་པ་མིན་ཏེ། རྟག་པ་དང་ཆ་མེད་
དུ་ཁས་བླངས་པའི་ཕྱིར། ཡང་དེ་ཆོས་ཅན། ཁྱོད་རྟག་པ་ཉིད་མ་
ཡིན་ པར་ ཐལ། ཁྱོད་ དངོས་ པོ་ ཡིན་ པའི་ ཕྱིར། ཁྱབ་ སྟེ།
དངོས་པོ་ཡིན་ན། རང་གྲུབ་ཙམ་ནས་འཇུག་པ་དང་ནི་རྗེས་སུ་
འབྲེལ་དགོས་ པའི་ ཕྱིར། ཁོ་ན་རེ། བརྟག་ པ་ གཉིས་ པ་ ལྟར།
ཤིང་གི་རིགས་རྣམས་འབྲས་བུ་མ་ཡིན་པའི་ཕྱིར་ན། དུ་མ་དང་
འཇིག་ པར་ འགྱུར་ ཞེས་ པའི་ སྐྱོན་ མེད་ དོ་ ཞེ་ ན། དེ་ ཆོས་ ཅན།
རང་གི་གསལ་བ་དང་རྫས་གཞན་པའི་ཚུལ་གྱིས་མ་འབྲེལ་བ་དང༌།
དངོས་མེད་དུ་འགྱུར་བར་ཐལ། ཁྱོད་འབྲས་བུ་མ་ཡིན་པའི་ཕྱིར།
གསུམ་པ་ནི། སྤྱི་མཚན་དངོས་པོ་ཡིན་ན་ཤིང་འཛིན་རྟོག་པའི་སྣང་
ཡུལ་དངོས་པོ་ཡིན་དགོས་པས། དེ་དངོས་པོ་ཡིན་པ་འགོག་པའི་
རྟགས་འགོད་པ་ནི། ཤིང་གི་སྤྱི་འཛིན་པ་ཡི་ནི་རྟོག་བློ་ཆོས་ཅན།
ཁྱོད་ཀྱི་སྣང་ཡུལ་དངོས་པོར་མེད་དེ། ཁྱོད་རང་ཡུལ་འཛིན་པ་བརྡ་
ལ་ལྟོས་མེད་དེ་ལྟར་སྣང་བ་མེད་པར་རང་ཡུལ་འཛིན་པ་བརྡ་ལ་ལྟོས་
པའི་ཞེན་རིག་ཡིན་པའི་ཕྱིར། ཁྱབ་སྟེ། གཟུང་དོན་དངོས་པོའི་
སྟོབས་ཀྱིས་སྐྱེས་པ་ཡི་ཤེས་པ་གང་ཡིན་པ་དེ་རང་ཡུལ་འཛིན་པ་བརྡ་
དག་ལ་ལྟོས་པ་མ་ཡིན་པའི་ཕྱིར། ཁོ་ན་རེ། སྤྱི་འཛིན་རྟོག་པས་
རང་ཡུལ་འཛིན་པ་བརྡ་ལ་ལྟོས་པ་མ་གྲུབ་སྟེ། བ་ལང་ནག་སྒྱུར་
- 375 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དང་དཀར་ཟལ་ལ་བརྡ་ཐ་དད་དུ་སྦྱར་བ་མེད་པར་ཡང་དེ་གཉིས་
རིགས་གཅིག་ཏུ་འཛིན་པའི་བློ་སྐྱེ་བ་ཡང་ཡོད་པ་གང་ཞིག དེ་བ་
ལང་དེ་གཉིས་ཀྱི་སྟེང་ན་སྤྱི་རྟག་དངོས་ཡོད་པའི་དབང་གིས་ཡིན་
པའི་ཕྱིར་ཞེ་ན། ཆོས་ཅན། བ་ལང་ནག་སྒྱུར་དང་བ་ལང་དཀར་
ཟལ་གྱི་དངོས་པོ་གཉིས་མཐོང་བ་ལ་བརྡ་ཐ་དད་དུ་སྦྱར་བ་མེད་ན་
ཡང་། རིགས་ཐ་དད་མེད་པར་འཛིན་པའི་བློ་འགའ་ཞིག་རྗེས་སུ་
འཇུག་པ་གང་ཡིན་པ་དེ་བ་ལང་དེ་གཉིས་ཀྱི་སྟེང་ན། བ་སྤྱི་རྟོག་
དངོས་ཡོད་པའི་དབང་གིས་མ་ཡིན་པར་ཐལ། བ་ལང་དེ་གཉིས་ལ་
བ་ལང་མིན་པ་ལས་ལོག་པའི་དོན་གྱི་གཞན་སེལ་ཉེ་བ་དང་འབྲེལ་
བའི་དབང་གིས་ཡིན་པའི་ཕྱིར། ཇི་སྐད་དུ། དཔེར་ན། མིག་
ལ་སོགས་པའི་རྐྱེན་གསུམ་པོ་དེ་ལ་རིགས་དོན་གཞན་མེད་ན་ཡང༌།
མིག་གི་ཤེས་པ་ཡི་འབྲས་བུ་ཅན་མིན་པ་ལས། ལོག་པའི་གཞན་
སེལ་ཉེ་བའི་དབང་གིས་མིག་ཤེས་ཀྱི་རིགས་གཅིག་ཏུ་འདོད་པ་བཞིན་
ནོ། །ཁོ་ན་རེ། བ་སྤྱི་རྟག་དངོས་མེད་ན་བ་ལང་གི་གསལ་བ་རང་
མཚན་པ་རྣམས་ཀྱི་སྤྱི་མེད་པར་འགྱུར་རོ་ཞེ་ན། མི་འགྱུར་ཏེ། དེ་
མེད་ཀྱང་རྒྱུ་མཚན་གང་གིས་བ་ལང་མིན་པ་ལས་རྣམ་པར་ཕྱེ་བ་ཡིས།
བ་ལང་མིན་པ་ལས་ལོག་པའི་རིགས་ཀྱང་བ་ལང་གི་གསལ་བ་རང་
མཚན་པ་རྣམས་ལ་རྗེས་སུ་འགྲོ་བའི་སྤྱི་ཡིན་པའི་ཕྱིར། བཞི་པ་ནི།
སྤྱི་མཚན་དངོས་པོ་མ་ཡིན་ཏེ། རྣམ་པ་འགས་ཀྱང་རང་འཛིན་རྣམ་
ཤེས་ལ་དེ་དངོས་པོར་ སྣང་ བ་ མེད་ པའི་ཕྱིར་རོ། ། དེ་ལ་ ཁོ་ན་རེ།
དབང་པོ་གཟུགས་ཅན་པ་མེད་པར་ཐལ། དེ་ཚད་མ་ལ་མི་སྣང་
བའི་ཕྱིར་ཞེ་ན། མ་གྲུབ་སྟེ། དབང་པོ་གཟུགས་ཅན་པ་རྣམས་ལ་
གལ་ཏེ་ལྟ་བ་པོའི་རྣལ་འབྱོར་མངོན་སུམ་ཡོད་ན། དེ་ལ་དེའི་ལུས་
ཇི་ལྟ་བ་བཞིན་དུ་སྣང་བར་འགྱུར་བའི་ཕྱིར་ཏེ། དེ་གཟུགས་ཅན་
= 376 -



རྣམ་འགྲེལ་ལེའུ་གསུམ་པའི་ཊཱིཀྐ
ཡིན་པའི་ཕྱིར། ཁོ་ན་རེ། རིགས་དོན་གཞན་ཡང་ཚད་མས་་་
མཐོང་ངོ་ཞེ་ན། རིགས་དོན་གཞན་རྣམས་ནི་ཚད་མས་མཐོང་བ་མ་
ཡིན་པར་ཐལ། གསལ་བ་ལ་ལྟོས་མེད་ཀྱི་སྤྱི་ཡན་གར་བ་ཚད་མས་
མཐོང་བ་མ་ཡིན་པའི་ཕྱིར། ཁོ་ན་རེ། མ་ཁྱབ་སྟེ། གསལ་བ་ལ་
ལྟོས་མེད་ཀྱི་སྤྱི་ཡན་གར་བ་ཚད་མས་མ་མཐོང་ཡང་གསལ་བ་འཛིན་
པའི་ཚད་མས་མཐོང་ངོ་ཞེ་ན། གསལ་བ་འཛིན་པའི་ཚེ་ན་རིགས་
དོན་གཞན་ཚད་མས་མཐོང་ངོ་ཞེ་ན། གསལ་བ་འཛིན་པའི་ཚེ་
ནའང་ རིགས་ དོན་ གཞན་ ཚད་ མས་ མཐོང་ བ་ མ་ ཡིན་ པར་ ཐལ།
དེའི་ཚེ་ན་གསལ་བའི་སྒྲ་སྤྱི་དང་དོན་སྤྱིའི་ངོ་བོ་ལས་རྫས་གཞན་པའི་
སྤྱི་དོན་གཞན་ཚད་མ་ལ་སྣང་བ་མེད་པའི་ཕྱིར། གཉིས་པ་དོན་
བསྡུ་བ་ནི། སྤྱི་མཚན་དེ་ནི་ཆོས་ཅན། རང་འབྲས་རང་འཛིན་
མངོན་སུམ་གྱི་ཤེས་པ་སྐྱེད་པ་ཙམ་གྱི་དོན་བྱེད་པར་ཡང་མི་རུང་སྟེ།
དེ་ལྟར་གོང་དུ་བསྒྲུབས་ཟིན་པ་དེའི་ཕྱིར། དེ་ཆོས་ཅན། དངོས་
པོའི་རང་བཞིན་དུ་མེད་དེ། དོན་བྱེད་ནུས་པ་དེར་མི་རུང་བའི་
ཕྱིར། ཁྱབ་སྟེ། དོན་བྱེད་ནུས་པར་མེད་པ་དེ་ནི་དངོས་མེད་ཀྱི་
མཚན་ཉིད་ཡིན་པའི་ཕྱིར། གཉིས་པ་ནི། སྤྱི་མཚན་དངོས་མེད་
དུ་སྒྲུབ་ པའི་རིགས་པ་རྣམས་ལས་ལྡོག་པའི་ཆོས་ཡིན་ན། རང་
མཚན་ཡིན་པས་ཁྱབ་པ་གྲུབ་པར་སྟོན་པ་ནི། བུམ་པ་དེ་ནི་ཆོས་
ཅན། རང་གི་མཚན་ཉིད་དུ་འདོད་དེ་རྫས་གཅིག་དང་ཐ་དད་གང་
རུང་མིན་པ་སོགས་སྤྱི་མཚན་དངོས་མེད་དུ་སྒྲུབ་པའི་རིགས་པ་སྔར་
བཤད་པ་ལས་བཟློག་པ་རྫས་གཅིག་དང་རྫས་ཐ་དད་གང་རུང་ཡིན་
པའི་ཕྱིར། གསུམ་པ་ལ་དབྱེ་བ་དངོས་དང༌། རྩོད་པ་སྤང་་་་་
༡
བའོ། །
དང་པོ་ནི།
ཁོ་ན་རེ།
སྤྱི་མཚན་དངོས་པོ་མེད་ན་དེའི་དབྱེ་
- 377 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
7
བ་ཡང་མི་འ ཐད་དོ་ཞེ་ན། སྤྱི་མཚན་དེའང་ཆོས་ཅན། ཁྱོད་ལ་
རྣམ་པ་གསུམ་དུ་ཡོད་དེ། དངོས་པོ་ལ་བརྟེན་པའི་རྟོག་པའི་སྣང་
ཡུལ་དང༌། དངོས་མེད་ལ་བརྟེན་པའི་དེའི་སྣང་ཡུལ། དངོས་པོ་
དངོས་མེད་གཉིས་ཀ་ལ་བརྟེན་པའི་དེའི་སྣང་ཡུལ་རྣམས་སུ་ཡོད་པའི་
ཕྱིར། གཉིས་པ་ནི། ཁོ་ན་རེ། གལ་ཏེ་དངོས་པོ་ལ་བརྟེན་པའི་
རྟོག་པ་དེས་དངོས་པོ་གཟུང་དོན་དུ་བྱས་ནས་ཤེས་པར་འགྱུར་ཏེ།
དེ་དངོས་པོ་ལ་འབྲེལ་བའི་ཕྱིར་ཞེ་ན། དངོས་པོ་འཛིན་པའི་རྟོག་
པ་ཆོས་ཅན། ཁྱོད་ཀྱིས་དངོས་པོ་བཟུང་དོན་དུ་བྱེད་པ་མ་ཡིན་
པར་ཐལ། དེ་ལྟར་བྱེད་པ་དེ་ལ་སྔར་བརྗོད་བྱ་ཉིད་ཕྱིར་ཞེས་པའི་
སྐབས་སུ་ལན་བཏབ་ཟིན་པའི་ཕྱིར་དང༌། བུམ་པ་འདས་པ་སོགས་
ལ་རྟོག་པའི་རྟོག་པ་རྣམས་གཟུང་དོན་དང་ལྡན་པ་ལས། རྣམ་པ་
གཞན་དུ་གཟུང་དོན་དང་མི་ལྡན་པར་མཐོང་བའི་ཕྱིར། ཁོ་ན་རེ།
གལ་ཏེ་དངོས་པོ་འཛིན་པའི་རྟོག་པ་དེས་དངོས་པོ་སྣང་ཡུལ་དུ་མི་
བྱེད་ན། དེའི་སྣང་ཡུལ་དངོས་པོ་ལ་བརྟེན་པའི་ཆོས་ཁོ་ན་ཉིད་
ཉམས་པས། སྤྱི་མཚན་གྱི་དབྱེ་བ་མི་རུང་ངོ་ཞེ་ན། དངོས་པོ་ལ་
བརྟེན་པའི་རྟོག་པ་ཆོས་ཅན། ཁྱོད་ཀྱི་ཡུལ་དངོས་པོ་ལ་བརྟེན་པའི་
ཆོས་སུ་མི་རུང་བའི་ཉེས་པ་འདི་མེད་པར་ཐལ། ཁྱོད་དངོས་པོ་
རང་མཚན་དང་། དེ་འཛིན་པའི་མངོན་སུམ་སྔོན་དུ་འགྲོ་བ་ཅན་
གྱི་སྒོ་ནས། དངོས་པོའི་དོན་སྤྱི་དེ་གཟུང་ཡུལ་དུ་བྱས་ནས་ཤེས་
ཤིང་འཛིན་པ་ཡིན་པའི་ཕྱིར། གསུམ་པ་ལ། རང་མཚན་གཅིག་
བུ་གཞལ་བྱར་བཞག་པའི་དགོས་པ་དང་། དེ་ལ་རྩོད་པ་སྤང་་་་
པའོ། ། །
དང་པོ་ནི། གཞལ་བྱ་ལ་རང་སྤྱི་གཉིས་སུ་གྲངས་ངེས་ཤིང་།
སྤྱི་མཚན་ཡིན་ན་དོན་བྱེད་མི་ནུས་པས་ཁྱབ་པར་གོང་དུ་བསྒྲུབས་
- 378 -
o
ir



རྣམ་འགྲེལ་ལེའུ་གསུམ་པའི་ཊཱིཀྐ
ཟིན་པ་དེ་ཉིད་ཀྱི་ཕྱིར། དོན་བྱེད་ནུས་པར་ གྱུར་པའི་གཞལ་བྱ་
ཡིན་ན། རང་མཚན་ཡིན་པས་ཁྱབ་པ་གྲུབ་པར་སྟོན་པ་ནི། ཤེས་
བྱ་ཆོས་ཅན། དོན་བྱེད་ནུས་པར་གྱུར་པའི་གཞལ་བྱ་ཡིན་ན་རང་
གི་མཚན་ཉིད་གཅིག་པུ་ཡིན་དགོས་ཏེ། དོན་བྱེད་ནུས་པ་དོན་
གཉེར་གྱི་མངོན་པར་འདོད་པའི་དོན་ཡོད་མེད་ཉིད་དུ་དཔྱོད་པའི་
རྟོག་ལྡན་རྣམས་ཀྱིས་དོན་དུ་གཉེར་བྱ་རང་མཚན་གཅིག་པུ་དེ་ལས་
གྲུབ་པའི་ཕྱིར། གཉིས་པ་ལ། ལུང་དང་འགལ་བ་སྤང་བ་དང་།
རིགས་པ་དང་འགལ་བ་སྤང་བའོ། །
དང་པོ་ནི། ཁོ་ན་རེ། དོན་བྱེད་ནུས་པར་གྱུར་པའི་གཞལ་
བྱ་ཡིན་ན། རང་མཚན་ཡིན་པས་ཁྱབ་ན། སློབ་དཔོན་ཕྱོགས་
གླང་གིས། རང་དང་སྤྱིའི་མཚན་ཉིད་ལས་གཞལ་བྱ་གཞན་ཡོད་པ་
མིན་ ནོ། །ཞེས་ བཤད་ པ་ དང་ འགལ་ ལོ་ ཞེ་ ན། མི་ འགལ་ ཏེ།
སློབ་དཔོན་ཕྱོགས་གླང་ཚད་མའི་སྣང་ཡུལ་དུ་གྱུར་པའི་གཞལ་བྱ་ལ་
རང་མཚན་དང་སྤྱི་མཚན་གཉིས་སུ་གྲངས་ངེས་པར་བཞེད་པ་ཡིན་གྱི།
དོན་བྱེད་ནུས་པར་གྱུར་པའི་གཞལ་བྱ་ལ་རང་མཚན་དང་སྤྱི་མཚན་
གཉིས་སུ་གྲངས་ངེས་པར་མི་བཞེད་པའི་ཕྱིར། དང་པོ་དེ་ཡིན་ཏེ།
རང་མཚན་དེ་ནི་མངོན་སུམ་གྱིས་རང་གི་ངོ་བོ་སྣང་ཡུལ་དུ་བྱས་པ་ཡི་
སྒོ་ནས་རྟོགས། རྗེས་དཔག་གིས་གཞན་སྤྱི་མཚན་གྱི་ངོ་བོ་སྣང་ཡུལ་
དུ་བྱས་པའི་སྒོ་ནས་རྟོགས་པའི་ཕྱིར་རམ་ རྒྱུ་མཚན་གྱིས། སློབ་
དཔོན་ཕྱོགས་གླང་ཚད་མའི་སྣང་ཡུལ་དུ་གྱུར་པའི་གཞལ་བྱ་ལ་རང་
མཚན་དང་སྤྱི་མཚན་གཉིས་ སུ་ གྲངས་ངེས་ པར་ བཞེད་ པའི་ ཕྱིར།
གཉིས་པ་ནི། རྗེས་དཔག་ལ་རང་མཚན་གྱི་ཐུན་མོང་མ་ཡིན་པའི་
ངོ་བོ་སྣང་ངམ་མི་སྣང་། སྣང་ན་རྗེས་དཔག་ཀྱང་མངོན་སུམ་དུ་
འགྱུར་ལ། དེ་ལྟར་ན་རྗེས་དཔག་རང་གི་སྣང་ཡུལ་ལ་མ་འཁྲུལ་
379 -
，，
，
། །
'* "，
༼#*#* ++++t
% *#*
+
';ཐོ
|༡**; ***
*#
% ཙ༡; ༥% + 19.v
*
*
#' '++
+
*
ལ་* /
ཐ ༩ ︽ '**#- - ༧༤༦༤: + . . " ་་
+++ +/- -' མིrཙ, 3 4
， ， ་ ་
་ ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
!
བའི་ཤེས་པར་འགྱུར་ཞིང༌། མངོན་རྗེས་གཉིས་ལ་རང་མཚན་སྣང་
ཡུལ་དུ་བྱེད་མི་བྱེད་ཀྱི་ཁྱད་པར་མེད་པར་འགྱུར་རོ། །མི་སྣང་ན་རྗེས་
དཔག་གི་རང་མཚན་དངོས་སུ་མ་རྟོགས་པར་འགྱུར་རོ་ཞེ་ན། རང་
མཚན་སྣང་ཡུལ་དུ་བྱས་ནས་རྟོགས་པ་དང་། སྤྱི་མཚན་སྣང་ཡུལ་
དུ་བྱས་ནས་རྟོགས་པའི་རྟོགས་ཚུལ་ གཉིས་ལས། རྟོགས་ཚུལ་་་་་
གཉིས་པ་སྒྲ་མི་རྟག་རྟོགས་ཀྱི་རྗེས་དཔག་ཆོས་ཅན། རང་གི་སྣང་
ཡུལ་ལ་འཁྲུལ་བ་ཡིན་པར་སློབ་དཔོན་བཞེད་དེ། རང་གིས་ཇི་ལྟ་
བ་ བཞིན་ དུ་ མངོན་ པར་ ཞེན་ པའི་ ཞེན་ ཡུལ་ སྒྲ་ མི་ རྟག་ པ་ དང༌།
དེའི་དོན་སྤྱི་གཉིས་གཅིག་མིན་བཞིན་དུ། གཅིག་ཏུ་སྣང་བའི་རིག་
པ་ཡིན་པའི་ཕྱིར། རང་རེས། དེ་ནི་རང་གཞན་ངོ་བོ་ཡི། ཞེས་
པར། རྗེས་དཔག་གིས་སྤྱི་མཚན་སྣང་ཡུལ་དུ་བྱེད་བྱས་པ་ལ། ཁོ་
ན་རེ། གལ་ཏེ་རྗེས་དཔག་གིས་རང་མཚན་ལས་གཞན་སྤྱི་མཚན་གྱི་
ངོ་བོ་སྣང་ཡུལ་དུ་བྱས་པའི་སྒོ་ནས། སྤྱི་མཚན་རྟོགས་ན། རྗེས་
དཔག་ཆོས་ཅན། ཁྱོད་ལ་བརྟེན་ནས་རང་གི་འཇུག་ཡུལ་རང་
མཚན་མི་ཐོབ་པར་ཐལ། ཁྱོད་ཀྱིས་རང་མཚན་སྣང་ཡུལ་དུ་མི་བྱེད་
པར་སྤྱི་མཚན་སྣང་ཡུལ་དུ་བྱེད་པའི་ཕྱིར། དཔེར་ན། སྒྲ་སྣང་
ཡུལ་དུ་བྱས་པས། གཟུགས་འཇུག་ཡུལ་དུ་མི་ཐོབ་པ་བཞིན་ནོ། །
དེ་ལྟར་ཐལ་བ་ལས། དེ་ཆོས་ཅན། ཁྱོད་ཀྱིས་རང་མཚན་སྣང་
ཡུལ་དུ་བྱེད་དེ། ཁྱོད་ལ་བརྟེན་ནས་ རང་མཚན་ཐོབ་པའི་ཕྱིར།
དཔེར་ན། སྒྲ་འཛིན་མངོན་སུམ་ལ་བརྟེན་ནས་སྒྲ་ཐོབ་པས། སྒྲ་
འཛིན་མངོན་སུམ་གྱིས་སྒྲ་སྣང་ཡུལ་དུ་བྱེད་པ་བཞིན་ནོ། །རང་རེས།།
གཉིས་པ་འཁྲུལ་པ་ཡིན་པར་བཞེད། ། ཅེས་པར། སྒྲ་མི་རྟག་་་་
རྟོགས་ཀྱི་རྗེས་དཔག་འཁྲུལ་ཤེས་སུ་ཁས་བླངས་པ་ལ། ཁོ་ན་རེ།
དེ་ཆོས་ཅན། ཚད་མ་མ་ཡིན་པར་ཐལ། འཁྲུལ་ཤེས་ཡིན་པའི་
ཕ
380 ག་



རྣམ་འགྲེལ་ལེའུ་གསུམ་པའི་ཊིཀྐ
ཕྱིར། དཔེར་ན། དུང་སེར་འཛིན་གྱི་མིག་ཤེས་བཞིན། དེ་
ལྟར་ཐལ་བ་ལས། དེ་ཆོས་ཅན། འཁྲུལ་ཤེས་མིན་ཏེ། ཚད་མ་
ཡིན་ པའི་ ཕྱིར། དཔེར་ན། མངོན་ སུམ་ བཞིན། ཁོ་ ན་ རེ།
སྒྲ་མི་རྟག་རྟོགས་ཀྱི་རྗེས་དཔག་དང་སྒྲ་རྟག་འཛིན་རྟོགས་པ་གཉིས་
ལ་བརྟེན་ནས། སྒྲ་མི་རྟག་པ་ཐོབ་མི་ཐོབ་ཀྱི་ཁྱད་པར་མེད་པར་
ཐལ། དེ་གཉིས་རང་གི་སྣང་ཡུལ་ལ་འཁྲུལ་ཤེས་སུ་མཚུངས་པའི་
ཕྱིར་ཟེར་ན། ཐལ་འགྱུར་དང་པོའི་ཁྱབ་པ་མ་ངེས་པར་སྟོན་པ་ལ།
རྣམ་པ་གཞན་གྱིས་ཀྱང་ཞེས་སོགས་གསུངས། ཐལ་འགྱུར་གཉིས་
པའི་ཐལ་རང་གཉིས་ཀ་ལ་ཁྱབ་པ་མ་ངེས་པར་སྟོན་པ་ལ། བསམ་
པ་ལ་ནི་ཞེས་སོགས་གསུངས། ཐལ་འགྱུར་དང་པོའི་རང་རྒྱུད་ཀྱི་
དམ་བཅའ་ལ་ཚད་མས་གནོད་པ་སྟོན་པ་ལ། ཕྱོགས་འདི་ལ་ནི་
ལན་བཏབ་ཟིན་ཞེས་པ་འདི་གསུང་ཐལ་འགྱུར་གསུམ་པའི་ཁྱབ་པ་མ་
ངེས་པར་དཔེའི་སྒོ་ནས་སྟོན་པ་ལ། ནོར་བུ་ཞེས་སོགས་གསུངས།
སྒྲ་མི་རྟག་པར་རྟོགས་པའི་རྗེས་དཔག་ཆོས་ཅན། རང་གི་སྣང་ཡུལ་
ལ་འཁྲུལ་བའི་ཤེས་པ་ཡིན་ཡང༌། ཚད་མ་ཉིད་ཡིན་ཏེ། དེ་ཡིན་
ཡང་རང་གི་བསམ་པའི་དོན་སྒྲ་མི་རྟག་པ་ནི་གསར་དུ་སླུ་བ་མེད་པའི་
རིག་པ་ཡིན་པའི་ཕྱིར། ཡང་དེ་ཆོས་ཅན། ཁྱོད་ཀྱིས་རང་མཚན་
སྣང་ཡུལ་དུ་མི་བྱེད་པར་སྤྱི་མཚན་སྣང་ཡུལ་དུ་བྱེད་ན། ཁྱོད་ལ་
བརྟེན་ནས་རང་གི་འཇུག་ཡུལ་རང་མཚན་མི་ཐོབ་པས་མ་ཁྱབ་སྟེ།
རང་མཚན་གྱི་དོན་སྤྱི་དེ་རང་མཚན་མིན་པ་ལ་ཡིན་པ་ལྟར་སྣང་བའི་
རྣམ་པ་གཞན་གྱི་སྒོ་ནས་ཀྱང་། རང་མཚན་གསར་དུ་རྟོགས་ཤིང་
ཐོབ་པ་མཐོང་བའི་ཕྱིར། ཡང་དེ་ཆོས་ཅན། ཁྱོད་ཀྱིས་རང་་་
མཚན་སྣང་ཡུལ་དུ་མི་བྱེད་པར་ཐལ། ཁྱོད་ཀྱིས་རང་མཚན་སྣང་
ཡུལ་དུ་བྱེད་པའི་ཕྱོགས་འདི་ལ་ནི་གནོད་བྱེད་ཀྱི་ལན་བཏབ་ཟིན་
– 381 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
-lo
a
༡
པའི་ཕྱིར། གང་དུ་བཏབ་ན། དབང་སོགས་འབྲས་བཅས་ཉིད་
ཕྱིར་རོ། །ཞེས་པར་རོ། ། ནོར་བུའི་འོད་དག་ལས་ནོར་བུར་འཛིན་
པའི་བློ་ཡིས་མངོན་པར་རྒྱུག་པའི་བློ་དང་། སྒྲོན་མེའི་འོད་དག་ལ་
ནོར་བུར་འཛིན་པའི་བློ་ཡིས་མངོན་པར་རྒྱུག་པའི་བློ་གཉིས་ལོག་པའི་
ཤེས་པར་ཁྱད་པར་མེད་ཀྱང་། ཇི་ལྟར་དོན་ནོར་བུ་ཐོབ་པའི་རྟེན་
བྱེད་མི་བྱེད་ལ་ཁྱད་པར་ཡོད་དེ། དེ་གཉིས་དེར་ཁྱད་པར་མེད་
ཀྱང་སྔ་མ་ནོར་བུ་དང་བརྒྱུད་ནས་འབྲེལ་བའི་རྒྱུ་མཚན་གྱིས་ནོར་བུ་
ཐོབ་པའི་རྟེན་བྱེད། ཕྱི་མ་དེ་དང་བརྒྱུད་ནས་མ་འབྲེལ་བའི་རྒྱུ་
མཚན་གྱིས་དེ་ཐོབ་པའི་རྟེན་མི་བྱེད་པའི་ཕྱིར། དཔེ་དེ་ལྟར་དུ་སྒྲ་
མི་རྟག་རྟོགས་ཀྱི་རྗེས་དཔག་དང་ནི་དེར་སྣང་སྒྲ་རྟག་འཛིན་རྟོག་པ་
དག་རང་ལ་སྣང་བ་ཇི་ལྟ་བ་བཞིན་གྱི་དོན་དུ་མེད་པའི་འཁྲུལ་ཤེས་སུ་
མཚུངས་ནའང་། སྔ་མ་དེ་རང་ཉིད་ལ་བརྟེན་ནས་སྒྲ་མི་རྟག་པ་
ཐོབ་པའི་ཚད་མ་ཉིད་དུ་རྣམ་པར་བཞག ཕྱི་མ་རང་ཉིད་ལ་བརྟེན་
ནས་སྒྲ་མི་རྟག་པ་མི་ཐོབ་པ་ཉིད་དུ་འཇོག་པའི་ཁྱད་པར་འཐད་དེ།
དེ་གཉིས་དེ་ལྟར་མཚུངས་ཀྱང་སྔ་མ་དོན་བྱེད་པ་སྒྲ་མི་རྟག་པ་དང་
བརྒྱུད་ནས་རྗེས་སུ་འབྲེལ་བའི་ཐ་སྙད་དོན་མཐུན་ཡིན། ཕྱི་མ་དེ་
མ་ཡིན་པའི་ཕྱིར། གཉིས་པ་དེའི་དབང་གིས་ཚད་མ་གཉིས་སུ་ངེས་
པར་སྒྲུབ་པ་ནི། རང་རེས་གཞལ་བྱ་གཉིས་ཞེས་པར་ཚད་མ་ལ་
མངོན་སུམ་གྱི་ཚད་མ་དང་རྗེས་ སུ་དཔག་པའི་ཚད་མ་གཉིས་སུ་་་
གྲངས་ངེས་ཏེ། དེའི་སྣང་ཡུལ་དུ་གྱུར་པའི་གཞལ་བྱ་ལ་རང་མཚན་
དང་སྤྱི་མཚན་གཉིས་སུ་གྲངས་ངེས་པའི་ཕྱིར་བྱས་པ་ལ། དེའི་ཁྱབ་
འབྲེལ་དེ་ཇི་ལྟ་བུ་ཞེ་ན། དེའི་ཁྱབ་པ་སྒྲུབ་པ་ལ་འདི་གསུངས་སོ། །
དེའི་ཚུལ་ནི། དེ་ལ་ཁྱབ་པ་ཡོད་དེ། གསལ་སྣང་ཅན་གྱི་སྒོ་ནས་
རང་མཚན་མངོན་དུ་གྱུར་པའི་ཚུལ་གྱི་སྣང་ཡུལ་དུ་བྱེད་པའི་ཚད་མ་
- 382 -



རྣམ་འགྲེལ་ལེའུ་གསུམ་པའི་ཊཱིཀྐ
མ་ཡིན་ན། མངོན་སུམ་གྱི་ཚད་མ་ཡིན་པས་ཁྱབ། རང་ཡུལ་ནི་མི་
གསལ་བར་སྣང་བའི་སྒོ་ནས་སྤྱི་མཚན་ལྐོག་ཏུ་གྱུར་པའི་ཚུལ་གྱིས་
སྣང་ཡུལ་དུ་བྱེད་པའི་ཚད་མ་ཡིན་ན། རྗེས་སུ་དཔག་པའི་ཚད་མ་
ཡིན་པས་ཁྱབ་པའི་ཕྱིར། འོ་ན་མངོན་སུམ་གྱིས་རང་མཚན་མངོན་
དུ་གྱུར་པའི་ཚུལ་གྱིས་འཇལ་བའི་ཚུལ་དེ་གང་། རྗེས་དཔག་གིས་
སྤྱི་མཚན་ལྐོག་ཏུ་གྱུར་པའི་ཚུལ་གྱིས་འཇལ་པའི་ཚུལ་དེ་གང་ཞེ་ན།
དང་པོ་སྟོན་པ་ལ། གང་ལ་ཞེས་སོགས་གསུངས། གཉིས་པ་སྟོན་
པ་ལ།། དེ་ལས་ཞེས་ སོགས་ གསུངས། ལྐོག་གྱུར་རྟོགས་ པའི་་་་
ཐབས་སུ་གྱུར་པའི་རྟགས་ཡང་དག་ངོས་འཛིན་པ་ལ། གལ་ཏེ་ཞེས་
སོགས་རྐང་པ་གཉིས་གསུངས རྟགས་ཡང་དག་གི་ནུས་པའི་ཁྱད་
པར་ངོས་འཛིན་པ་ལ། དེ་ཚེ་ཞེས་སོགས་ཤོ་ལོ་ཀ་གཅིག་གསུངས།
ལྐོག་གྱུར་འཇལ་བྱེད་ཀྱི་ཚད་མ་ངོས་འཛིན་པ་ལ། འབྲེལ་བ་ཞེས་
སོགས་ཤོ་ལོ་ཀ་གཅིག་གསུངས། གསལ་སྣང་ཅན་གྱི་སྒོ་ནས་རང་
མཚན་མངོན་དུ་གྱུར་པའི་ཚུལ་གྱིས་སྣང་ཡུལ་དུ་བྱེད་པའི་ཚད་མ་
ཡིན་ན། མངོན་སུམ་གྱི་ཚད་མ་ཡིན་པས་ཁྱབ། རང་ཡུལ་མི་
གསལ་བར་སྣང་བའི་སྒོ་ནས་སྤྱི་མཚན་ལྐོག་ཏུ་གྱུར་བའི་ཚུལ་གྱིས་
སྣང་ཡུལ་དུ་བྱེད་པའི་ཚད་མ་ཡིན་ན། རྗེས་སུ་དཔག་པའི་ཚད་མ་
ཡིན་པས་ཁྱབ་ན་ཚད་མའི་སྣང་ཡུལ་དུ་གྱུར་པའི་གཞལ་བྱ་ལ་རང་
མཚན་དང་སྤྱི་མཚན་གཉིས་སུ་གྲངས་ངེས་ན་ཚད་མ་ལ་མངོན་སུམ་
གྱི་ཚད་མ་དང་རྗེས་སུ་དཔག་པའི་ཚད་མ་གཉིས་སུ་གྲངས་ངེས་པའི་
ཁྱབ་པ་གྲུབ་ཅེས་ སྟོན་ པ་ལ་མངོན་སུམ་ལྐོག་ཏུ་གྱུར་པ་ལས་ཞེས་་
སོགས་ཤོ་ལོ་ཀ་གཅིག་གསུངས། ཚད་མའི་སྣང་ཡུལ་དུ་གྱུར་པའི་
གཞལ་བྱ་ལ་རང་མཚན་དང་སྤྱི་མཚན་གཉིས་སུ་གྲངས་ངེས་པས་ཚད་
མ་ལ་མངོན་སུམ་གྱི་ཚད་མ་དང་རྗེས་སུ་དཔག་པའི་ཚད་མ་གཉིས་སུ་
- 383 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གྲངས་ངེས་པར་མ་ཟད་ཚད་མ་ལ་མངོན་སུམ་གྱི་ཚད་མ་དང་རྗེས་སུ་
དཔག་པའི་ཚད་མ་གཉིས་ལས་གྲངས་མང་བར་འདོད་པ་དང་ཉུང་
བར་འདོད་པའི་ལོག་རྟོག་ཀྱང་སེལ་ནུས་སོ་ཞེས་སྤྱིའི་གྲུབ་དོན་སྟོན་
པ་ལ། གཞལ་བྱ་ཞེས་སོགས་རྐང་པ་གཉིས་གསུངས་སོ། །གང་ལ་
གཟུང་དོན་གྱི་ནུས་པ་ལས་རྗེས་སུ་འགྲོ་ལྡོག་བྱེད་པ་ཅན་གྱི་སྔོ་འཛིན་
མངོན་སུམ་གྱི་བློ་ཆོས་ཅན། སྔོན་པོ་དེ་ཁྱོད་ལ་མངོན་གྱུར་ཡིན་ཏེ།
ཁྱོད་སྔོན་པོ་དེ་ལ་འཛིན་པ་རང་དབང་ཅན་གྱི་ཤེས་པ་ཡིན་པའི་ཕྱིར།
སྔོན་པོ་དེ་ལས་གཞན་པའི་དངོས་པོ་དུ་ལྡན་ལ་ལ་མེ་ཡོད་པར་སྒྲུབ་
དགོས་ཀྱི་ཕྱི་རྒོལ་གྱི་དུ་ལྡན་ལ་འཛིན་པའི་དབང་པོའི་མངོན་སུམ་གྱི་
ཡུལ་ལས་འདས་ནས་མ་མཐོང་བའི་བདག་ཉིད་ཀྱི་ངོ་བོ་དུ་ལྡན་ལ་
དང་། མེ་ཡོད་ཀྱི་ཚོགས་དོན་དེ་ཆོས་ཅན། ཁྱོད་ལྐོག་གྱུར་ཡིན་ཏེ།
ཁྱོད་རྟོགས་པའི་རྟེན་ནམ་ ཐབས་ནི་དོན་གཞན་ཚུལ་གསུམ་པའི་་
གཏན་ཚིགས་ཡིན་པའི་ཕྱིར། དུ་ལྡན་ལ་དང༌། མེ་ཡོད་ཀྱི་ཚོགས་
དོན་རྟོགས་པའི་རྟེན་ཚུལ་གསུམ་པའི་གཏན་ཚིགས་དེ་གང་ཞེ་ན།
དུ་ལྡན་ལ་ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར། ཞེས་
བཀོད་པ་དེའི་ཚེ་ན་དུ་བ་ཆོས་ཅན། ཁྱོད་དུ་ལྡན་ལ་ལ་མེ་གོ་བར་
བྱེད་པ་ཉིད་ཀྱི་རྟགས་ཡང་དག་ཡིན་ཏེ། གལ་ཏེ་ཁྱོད་དེ་སྒྲུབ་ཀྱི་
རྟེན་ཤེས་འདོད་ཆོས་ཅན་ལ་འགོད་ཚུལ་དང་མཐུན་པར་ཡོད་པ་ཉིད་
དུ་ངེས་པའི་དེ་སྒྲུབ་ཀྱི་ཕྱོགས་ཆོས་དང་དེ་སྒྲུབ་ཀྱི་བསྒྲུབ་བྱའི་ཆོས་
དང་འབྲེལ་བའི་རྩ་བ་ཅན་གྱི་དེ་སྒྲུབ་ཀྱི་ཁྱབ་པའི་ཚུལ་གཉིས་ཡིན་
པའི་ཕྱིར། འོ་ན། དུ་བའི་རྟགས་ཀྱི་དུ་ལྡན་ལ་ལ་མེ་ཡོད་པར་
སྒྲུབ་པ་དེའི་ཚེ་དུ་ལྡན་ལའི་སྟེང་དུ་ཙན་དན་གྱི་མེ་ལ་སོགས་པ་མེའི་
ཁྱད་པར་མཐའ་དག་རྟོགས་པར་བྱ་བ་ཡིན་ནམ་ཞེ་ན། དེའི་ཚེ་དུ་
ལྡན་ལའི་སྟེང་དུ་ཙན་དན་གྱི་མེ་ལ་སོགས་པ་ལྐོག་ཏུ་གྱུར་བའི་དོན་
ཕ– 384 -



རྣམ་འགྲེལ་ལེའུ་གསུམ་པའི་ཊཱིཀྐ
ཐམས་ ཅད་ཁྱད་པར་དུ་ནི་རྟོགས་པར་མི་འགྱུར་ཏེ། དེའི་ཚེ་གོ་
བྱེད་དུ་རྗེས་སུ་འགྲོ་ བའི་ སྤྱིའི་ངོ་བོ་ཉིད། དུ་ལྡན་ལའི་སྟེང་དུ་་
རྟོགས་པར་བྱ་བ་ཡིན་པ་དེས་ནའི་ཕྱིར། རང་གི་གཞལ་བྱ་ལྐོག་ཏུ་
གྱུར་ པའི་ཚུལ་ གྱིས་སྒྲུབ་ པའམ་འཇལ་བར་བྱེད་པའི་ཚད་མ་ རྗེས་
དཔག་ གཅིག་ ཏུ་ངེས་པ་ཡིན་ཏེ། རང་གི་བསྒྲུབ་བྱའི་ཆོས་དང་
འབྲེལ་པ་ཅན་གྱི་རྟགས་ཀྱི་ཆོས་ལས་ནི། རང་གི་ཤེས་འདོད་ཆོས་
ཅན་ལ་རང་གི་བསྒྲུབ་བྱའི་ཆོས་གསར་དུ་རྟོགས་པའི་བློ་སྐྱེ་བ་གང་
ཡིན་པའི་གསར་དུ་མི་སླུ་བའི་ཞེན་རིག་དེ་རྗེས་སུ་དཔག་པའི་ཚད་མ་
ཡིན་པ་དེས་ནའི་ཕྱིར། གསུམ་པ་ལ། དངོས་དང༌། རྩོད་པ་
སྤང་བའོ། །
དང་པོ་ནི། ཆོས་ཅན། སློབ་དཔོན་ཕྱོགས་གླང་ཚད་མའི་
སྣང་ཡུལ་དུ་གྱུར་པའི་གཞལ་བྱ་ལ་རང་མཚན་དང་སྤྱི་མཚན་གཉིས་
སུ་གྲངས་ངེས་པ་ཉིད་ཀྱིས་ཚད་མ་ལ་མངོན་སུམ་གྱི་ཚད་མ་དང་རྗེས་
སུ་དཔག་པའི་ཚད་མ་གཉིས་སུ་གྲངས་ངེས་པར་བཞེད་པ་ཡིན་ཏེ།
མངོན་སུམ་གྱིས་རང་མཚན་མངོན་དུ་གྱུར་པའི་སྒོ་ནས་འཇལ་བའི་
ཚུལ་གཅིག་དང་། རྗེས་དཔག་གིས་སྤྱི་མཚན་ལྐོག་ཏུ་གྱུར་པའི་སྒོ་
ནས་འཇལ་བའི་ཚུལ་མ་གཏོགས་པའི་ཚད་མས་གཞལ་བྱ་འཇལ་བའི་
ཚུལ་གསུམ་པ་གཞན་ནི་ཡོད་པ་མིན་པ་དེའི་ཕྱིར། ཤེས་བྱ་ཆོས་
ཅན། མངོན་རྗེས་གཉིས་ལས། དོན་གཞན་པའི་ཚད་མ་ཕུང་
གསུམ་པ་དང་། ཚད་མ་མངོན་སུམ་གཅིག་པུར་གྲངས་ངེས་པ་ནི་
ཚད་མས་བསལ་བ་ཡིན་ཏེ། གཞལ་བྱ་ལ་རང་མཚན་དང་སྤྱི་མཚན་
གཉིས་སུ་ནི་གྲངས་ངེས་པ་མཐོང་བའི་ཕྱིར། གཉིས་པ་ལ། རྗེས་
དཔག་ཚད་མ་མིན་པ་ལ་གནོད་པ་བསྟན་པ། རྗེས་དཔག་ཚད་མ་
ཉིད་དུ་ངེས་པར་ཁས་ལེན་དགོས་པ། མི་ལེན་ན་ཧ་ཅང་ཐལ་་་་
ཁ 385 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བའོ། ། །
དང་པོ་ནི། གསུམ་གཅིག་གྲངས་ནི་བསལ་བ་ཡིན་ཞེས་པར་
གཞལ་བྱ་ལ་རང་མཚན་དང་སྤྱི་མཚན་གཉིས་ སུ་ གྲངས་ངེས་ པས།
ཚད་མ་ལ་མངོན་སུམ་གཅིག་པུར་གྲངས་ངེས་པ་ཚད་མས་བསལ་བ་
ཡིན། བྱས་པ་ལ་རྒྱང་ པན་ན་རེ། དེ་ སེལ་ མི་ནུས་ པར་ ཐལ།
ཚད་མ་ཐམས་ཅད་མངོན་སུམ་གཅིག་པུ་ཉིད་དུ་གྲངས་ངེས་པའི་ཕྱིར་
ཏེ། གཞལ་བྱ་ཐམས་ཅད་རང་མཚན་གཅིག་པུ་ཉིད་དུ་གྲངས་ངེས་
པའི་ཕྱིར་ཏེ། སྤྱི་མཚན་གཞལ་བྱ་མ་ཡིན་པའི་ཕྱིར། དེའི་རྒྱུ་
མཚན་ནི། དེ་ཆོས་ཅན། གཞལ་བྱ་མིན་ཏེ། དངོས་པོར་མེད་
པའི་ཕྱིར། དཔེར་ན། རི་བོང་རྭ་བཞིན་ཞེ་ན། འོ་ན་སྤྱི་མཚན་
ཆོས་ ཅན། དོན་ བྱེད་ ནུས་ པར་ གྱུར་ པའི་ གཞལ་ བྱ་ མིན་ ཏེ།
དངོས་པོར་མེད་པའི་ཕྱིར་རམ། སྒྲ་སོར་བཞག་ཡིན། དང་པོ་
ལྟར་ན། ཆོས་ཅན། རྣམ་འགྲེལ་མཛད་པའི་དོན་སྤྱི་མཚན་དོན་
བྱེད་ནུས་ པར་གྱུར་ པའི་གཞལ་བྱ་མ་ཡིན་པར་ སྒྲུབ་ མི་ དགོས་ཏེ།
དེ་དོན་བྱེད་ནུས་པའི་གཞལ་བྱ་མིན་པར་རྣམ་འགྲེལ་མཛད་པ་ཁོ་
བོའང་འདོད་པའི་ཕྱིར། གཉིས་པ་ལྟར་རོ་ཞེ་ན། དངོས་པོར་
མེད་པ་ཆོས་ཅན། ཁྱོད་སྤྱི་མཚན་གཞལ་བྱ་ནི་མ་ཡིན་པར་སྒྲུབ་
པའི་རྟགས་ཡང་དག་མ་ཡིན་པར་ཐལ། ཁྱོད་ཀྱི་རྟགས་ཀྱིས་སྤྱི་
མཚན་གཞལ་བྱ་མ་ཡིན་པར་སྒྲུབ་པ་ལ་ཁྱབ་པ་མ་ངེས་པ་ཉིད་ཡིན་
པའི་ཕྱིར། རྟགས་གྲུབ་སྟེ། སྤྱི་མཚན་དངོས་པོར་མེད་པའང་
ཚད་མས་ངེས་པའི་ཕྱིར། མ་གྲུབ་ན། དངོས་པོར་མེད་པ་དེ་སྒྲུབ་
ཀྱི་རྟགས་ཡང་དག་ཡིན་པ་ཉམས་སོ། །དམ་ཞེས་པའི་སྒྲས། ཆོས་
ཅན། ཚད་མ་གཉིས་པ་རྗེས་སུ་དཔག་པའི་ཚད་མ་གྲུབ་པ་ཉིད་
ཡིན་པར་ཐལ། སྤྱི་མཚན་དངོས་པོར་མེད་པ་དེ་ཚད་མས་ངེས་པ་
- 386 -



རྣམ་འགྲེལ་ལེའུ་གསུམ་པའི་ཊཱིཀྐ
་ 7tg
ཡིན་པའི་ཕྱིར། ཁོ་ན་རེ། མ་ཁྱབ་སྟེ། སྤྱི་མཚན་དངོས་པོར་
མེད་པ་དེ་ཚད་མས་ངེས་ཀྱང་རྗེས་དཔག་གིས་མ་ངེས་པར་མངོན་
སུམ་གྱིས་ངེས་པ་ཡིན་པའི་ཕྱིར་ཞེ་ན། འོ་ན་དེ་དབང་པོའི་མངོན་
སུམ་གྱིས་ངེས་པ་ཡིན་པར་ཐལ། དེ་མངོན་སུམ་གྱིས་ངེས་པ་གང་
ཞིག ཡིད་ཀྱི་མངོན་སུམ། རང་རིག་མངོན་སུམ། རྣལ་འབྱོར་
མངོན་སུམ་རྣམས་ཀྱིས་མ་ངེས་པའི་ཕྱིར་ཏེ། དེ་རྣམས་མེད་པའི་
ཕྱིར། རྟགས་རྣམས་དངོས། འདོད་ན། དེ་ཆོས་ཅན། ཁྱོད་
ཚུར་མཐོང་གི་རྒྱུད་ཀྱི་དབང་པོའི་མངོན་སུམ་གྱིས་དངོས་སུ་ངེས་པར་
ཐལ། འདོད་པ་དེ་གང་ཞིག འཕགས་རྒྱུད་ཀྱི་དབང་པོའི་་་་
མངོན་སུམ་གྱིས་དངོས་སུ་མ་ངེས་པའི་ཕྱིར་ཕྱི་མ་ཁས། འདོད་ན་
ཚུར་མཐོང་གི་རྒྱུད་ཀྱི་དབང་པོ་ལས་སྐྱེས་པའི་བློ་མངོན་སུམ་ཆོས་
ཅན། ཁྱོད་སྤྱི་མཚན་དངོས་མེད་ལ་དངོས་སུ་འཇལ་བྱེད་དུ་འཇུག་
པ་མིན་ཏེ། ཁྱོད་རང་གི་གཟུང་དོན་གྱི་སྟོབས་ལས་སྐྱེས་པའི་ཤེས་
པ་ཡིན་པའི་ཕྱིར། ཁོ་ན་རེ། མ་གྲུབ་སྟེ། དེ་རང་གི་གཟུང་དོན་
གྱི་ནུས་པ་ལ་ལྟོས་མེད་དུ་སྐྱེའོ་ཞེ་ན། ཆོས་ཅན། དབང་པོའི་
མངོན་སུམ་དང༌། དེའི་གཟུང་དོན་གྱི་བར་དུ་རི་བོང་ལ་སོགས་
པས་བར་ཆོད་ཡོད་ན་ཡང་དབང་པོ་ལས་སྐྱེས་བའི་བློ་མངོན་སུམ་ཁོ་
རང་གི་གཟུང་དོན་ལ་དམིགས་ནས་སྐྱེ་བར་འགྱུར་བར་ཐལ། དེ་
རང་གི་གཟུང་དོན་གྱི་ནུས་པ་ལ་ལྟོས་མེད་དུ་སྐྱེ་བའི་ཕྱིར། ཁོ་ན་རེ།
གལ་ཏེ་དབང་པོའི་མངོན་སུམ་གྱིས་སྤྱི་མཚན་དངོས་མེད་རྟོགས་པ་
མིན་གྱི་དབང་པོའི་མངོན་སུམ་ཉིད་འཇལ་བྱེད་དུ་འཇུག་པ་ལྡོག་པ་
ལས། སྤྱི་མཚན་དངོས་པོར་མེད་པར་ངེས་པ་ཡིན་ནོ་ཞེ་ན། འོ་ན་
དེའི་དོན་གང་ལ་བྱེད། དབང་པོའི་མངོན་སུམ་འཇལ་བྱེད་དུ་་་
འཇུག་པ་ལྡོག་ཙམ་དེས། སྤྱི་མཚན་དངོས་མེད་དུ་ངེས་པ་ཡིན་ནམ།
– 387 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེའི་རྟགས་ལས་དེ་ངེས་པ་ཡིན། ཁོ་ན་རེ། དང་པོ་ལྟར་རོ་ཞེ་ན།
དབང་པོའི་མངོན་སུམ་འཇལ་བྱེད་དུ་འཇུག་པ་ལྡོག་པ་ཙམ་དེ་ཆོས་
ཅན། ཁྱོད་སྤྱི་མཚན་དངོས་མེད་དུ་ངེས་བྱེད་དུ་འགལ་བ་ཡིན་པར་
ཐལ། ཁྱོད་ མེད་ དགག་ ཡིན་ པའི་ ཕྱིར། འམ་ ཞེས་ པའི་ སྒྲས།
རིགས་པ་གཉིས་པ་བསྡུས་པས། ཁོ་ན་རེ། གཉིས་པ་ལྟར་རོ་ཞེ་ན།
ཆོས་ཅན། རྗེས་ སུ་དཔག་པའི་ཚད་མར་ ཐལ། དབང་པོའི་་་
མངོན་སུམ་འཇལ་བྱེད་དུ་འཇུག་པ་ལྡོག་ཙམ་དེ་ཉིད་དེ་སྒྲུབ་ཀྱི་ལྡོག་
པ་དང་། རྗེས་འགྲོ་ཅན་གྱི་དེ་སྒྲུབ་ཀྱི་རྟགས་ཡང་དག་ཡིན་པའི་
ཕྱིར། གཉིས་པ་ནི། ཚད་མ་གཉིས་པ་རྗེས་དཔག་ནི་གྲུབ་པ་ཡིན་
པར་ཐལ། རྒྱུང་པན་གྱིས་གཞན་རང་གི་སློབ་མའི་རྒྱུད་ལ་སེམས་
དག་ནི་གསར་དུ་རྟོགས་པའི་བློ་གྲུབ་པའི་ཕྱིར། ཡང་གི་སྒྲས་དབང་
པོའི་ མངོན་སུམ་འཇལ་བྱེད་དུ་འཇུག་པ་ལྡོག་པ་དེ། སྤྱི་མཚན་
དངོས་མེད་དུ་སྒྲུབ་པའི་རྟགས་ཡང་དག་ཡིན་ན། རྗེས་དཔག་གྲུབ་
དགོས་པར་མ་ཟད་ཅེས་པའོ། །
ཁོ་ན་རེ། མ་གྲུབ་སྟེ། དེ་རྟོགས་པའི་ཐབས་མེད་དོ་ཞེ་ན།
རྒྱང་པན་གྱི་སློབ་མ་ཆོས་ཅན། རང་རྒྱུད་ཀྱིས་སེམས་དེའི་ངོ་བོ་
ངེས་པར་གྲུབ་པའི་ཐབས་ཡོད་དེ། ངག་སྨྲ་བ་སོགས་ལ་ནི་འཇུག་
པའི་གང་ཟག་ཡིན་པའི་རྟགས་ལས་གྲུབ་པའི་ཕྱིར། ཁོ་ན་རེ། མ་
ཁྱབ་སྟེ། དེའི་རྟགས་ཀྱིས་རྒྱང་པན་གྱི་སློབ་མའི་རྒྱུད་ལ་སེམས་ཡོད་
པར་རྟོགས་པའི་གསར་དུ་མི་སླུ་བའི་རིག་པ་ཡོད་ཀྱང་། དེ་ཚད་མ་
མིན་ནོ་ཞེ་ན། དེ་ཆོས་ཅན། ཚད་མ་ཉིད་ཡིན་ཏེ། གསར་དུ་སྤུ་
བ་མེད་པའི་རིགས་པ་ཡིན་པའི་ཕྱིར། རྗེས་དཔག་ཚད་མ་མིན་པའི་
སྒྲུབ་བྱེད་དགག་པ་ནི། རྒྱང་པན་ན་རེ། གལ་ཏེ་རྗེས་དཔག་ཚད་
མ་མིན་ཏེ། ལྷ་སྦྱིན་གྱི་བུའི་རྟགས་ལས་སྔོ་བསངས་དཔོག་པ་ལྟ་
བ༌ 388 -



རྣམ་འགྲེལ་ལེའུ་གསུམ་པའི་ཊཱིཀྐ
བུའི་སྐབས་ལ་ལ་དག་ཏུ་ནི་གཏན་ཚིགས་འཁྲུལ་བར་མཐོང་བའི་ཕྱིར།
མཚན་ཉིད་མཚུངས་པས་གཏན་ཚིགས་ཀུན་ལ་ཡིད་བརྟན་མེད་པའི་
ཕྱིར་ཞེ་ན། ལྷ་སྦྱིན་གྱི་བུའི་རྟགས་ལས་སྔོ་བསངས་དཔོག་པ་ལྟ་
བུའི་རྟགས་ལོག་པ་འགའ་ཞིག་རང་གི་བསྒྲུབ་བྱའི་ཆོས་ལ་འཁྲུལ་བར་
མཐོང་བའི་ཕྱིར་ན། གཏན་ཚིགས་ཐམས་ཅད་རང་གི་བསྒྲུབ་བྱའི་
ཆོས་ ལ་ འཁྲུལ་ བ་ དེ་ འདྲ་ བར་ སྒྲུབ་ ནུས་ པ་ མ་ ཡིན་ པར་ ཐལ།
འབྲས་རང་གི་རྟགས་ཡང་དག་རང་གི་བསྒྲུབས་བྱའི་ཆོས་ལ་མི་འཁྲུལ་
བ་གང་ཞིག རྒྱུ་ཁྱབ་བྱེད་མ་དམིགས་པའི་རྟགས་ཡང་དག་ཀྱང་
རང་གི་བསྒྲུབ་བྱའི་ཆོས་ལ་མི་འཁྲུལ་བ་ཡིན་པའི་ཕྱིར། དང་པོ་
གྲུབ་སྟེ། རྟགས་གང་ལས་དུས་འགའ་ཞིག་གི་ཚེ། དུ་ལྡན་ལའི་
དངོས་པོ་འགའ་ལ་མེ་ཡོད་པ་དེ་ཡི་རྟོགས་པ་གསར་དུ་གྲུབ་པར་གྱུར་
པའི་གཏན་ཚིགས་དུ་བ་དེ་ནི། མེ་དེ་ལས་སྐྱེས་པའམ། རྟགས་
གང་ལས་འགའ་ཞིག་གི་ཚེ། སྒྲའི་དངོས་པོ་འགའ་ཞིག་ལ་མི་རྟག་
པ་དེ་ཡི་རྟོགས་པ་གསར་དུ་གྲུབ་པར་གྱུར་པའི་བྱས་པ་དེ་ནི། མི་
རྟག་པ་དེ་ཡི་བདག་གཅིག་པའི་ཁྱབ་བྱའི་ངོ་བོར་གདོན་མི་ཟ་བའི་
ཕྱིར། དང་པོ་གྲུབ་སྟེ། དུ་བ་ཡོད་ཅིང་། རང་རྒྱུ་མེ་མེད་པར་
དུ་བའི་དོན་ནི་སྲིད་པ་མིན་པའི་ཕྱིར། འམ་ གྱི་ སྒྲས། རྟགས་
གཉིས་པ་གྲུབ་སྟེ། བྱས་པའི་ངོ་བོ་མི་རྟག་པ་དག་མེད་པར་བྱས་
པའི་དོན་ནི་སྲིད་པ་མིན་པའི་ཕྱིར། འབྲས་རྟགས་ཡང་དག་དང་།
རང་བཞིན་གྱི་རྟགས་ཡང་དག་གཞན་ཡང་། རང་གི་བསྒྲུབ་བྱའི་
ཆོས་ལ་མི་འཁྲུལ་བར་གྲུབ་སྟེ། དུ་བའི་རྟགས་ཀྱིས་དུ་ལྡན་ལ་ལ་མེ་
ཡོད་པར་སྒྲུབ་པའི་འབྲས་རྟགས་ཡང་དག་དང་། བྱས་པའི་རྟགས་
ཀྱིས་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་དེ་དག་
རང་གི་བསྒྲུབ་བྱའི་ཆོས་ལ་མི་འཁྲུལ་བའི་རང་བཞིན་དུ་མཐོང་བ་
- 389 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གང་ཞིག དེའི་རྒྱུ་མཚན་གང་ཡིན་པ་དེ་ཉིད་འབྲས་རང་གི་རྟགས་
ཡང་དག་གཞན་དུའང་མཚན་ཉིད་མཚུངས་པ་ཡིན་པའི་ཕྱིར། རྒྱུ་
ཁྱབ་བྱེད་མ་དམིགས་པའི་རྟགས་ཡང་དག་རང་གི་བསྒྲུབ་བྱའི་ཆོས་ལ་
མ་འཁྲུལ་ཏེ། བལྟར་རུང་ཞིང་རང་གི་ངོ་བོའམ། རང་རྒྱུ་མེ་
མཐོང་བའི་རྒྱུ་གཞན་དབང་ཡིད་དག་ཡོད་ཀྱང༌། མེ་དང་ཤིང་ཡོད་
པར་སྣང་བ་དེ་མེད་ན་ནི། ཤིང་མེད་དེ་དང་ལྡན་པའི་གཞིར། ཤ་
པའང་ཇི་ལྟར་ཡོད་དེ་མེད་དགོས། མེ་མེད་དེ་དང་ལྡན་པའི་གཞིར།།
དུ་བའང་ཇི་ལྟར་ཡོད་དེ་མེད་དགོས་པའི་ཕྱིར། །
གསུམ་པ་ནི། སྤྱི་འཛིན་པའི་བློ་རྗེས་དཔག་ནི་ཚད་མ་མིན་ན།
རྒྱང་པན་ཁྱོད་རང་འཇིག་རྟེན་ཕ་རོལ་གྱི་དངོས་པོ་དབང་པོའི་མངོན་
སུམ་གྱིས་མ་དམིགས་པས་མེད་པར་འདོད་པ་ལ་ཧ་ཅང་ཐལ་བའི་
སྐྱོན་སྟོན་པ་ནི། དབང་པོ་གཟུགས་ཅན་པ་དང་ས་བོན་གྱིས་མྱུ་གུ་
སྐྱེད་པའི་ནུས་པ་ སོགས་ མེད་ པ་ ཐོབ་ པར་འགྱུར་བར་ཐལ། དེ་
རྣམས་དབང་པོའི་མངོན་ སུམ་ གྱིས་དངོས་ སུ་ མ་ རྟོགས་པའི་ ཕྱིར།
ཁྱབ་པ་ཁས་བླངས་ཏེ། རྒྱང་པན་ཁྱོད་ཀྱིས་འཇིག་རྟེན་ཕ་རོལ་གྱི་
དངོས་པོ་དབང་པོའི་མངོན་སུམ་གྱིས་དངོས་སུ་མ་རྟོགས་ན། དེ་
མེད་དགོས་པ་བཞིན་ནོ། །
ཁོ་ན་རེ། གལ་ཏེ་མ་ཁྱབ་སྟེ། དབང་པོ་གཟུགས་ཅན་པ་
དང་ས་བོན་གྱིས་མྱུ་གུ་སྐྱེད་པའི་ནུས་པ་དེ་རྣམས། དབང་པོའི་
མངོན་སུམ་རྣམས་ཀྱིས་ཡུལ་དུས་གཞན་འགའ་ཞིག་ཏུ་ནི་དངོས་སུ་
རྟོགས་པ་གང་ཞིག འཇིག་རྟེན་ཕ་རོལ་གྱི་དངོས་པོ་དུས་ནམ་ཡང་
དབང་པོའི་མངོན་སུམ་གྱིས་དངོས་སུ་རྟོགས་པ་མི་སྲིད་པའི་ཕྱིར་ཞེ་
ན། དབང་པོའི་མངོན་སུམ་གྱིས་དབང་པོ་གཟུགས་ཅན་པ་དང་།
ས་བོན་གྱིས་མྱུ་གུ་སྐྱེད་པའི་ནུས་པ་དེ་དངོས་སུ་རྟོགས་པར་མ་ཡིན་
= 390
ས་



རྣམ་འགྲེལ་ལེའུ་གསུམ་པའི་ཊཱིཀྐ
པར་ཐལ། དབང་པོ་གཟུགས་ཅན་པ་དང་ས་བོན་གྱིས་མྱུ་གུ་སྐྱེས་
པའི་ནུས་པ་སོགས་ལ། དབང་པོའི་མངོན་སུམ་གྱི་བློ་ནི་དངོས་སུ་
འཇལ་བྱེད་དུ་འཇུག་པ་མི་སྲིད་པའི་ཕྱིར། ཁོ་ན་རེ། མེད་པ་ཐོབ་
འགྱུར་ཞེས་པར་འདོད་དེ། དབང་པོ་གཟུགས་ཅན་པ་དང༌། ས་
བོན་གྱིས་མྱུ་གུ་སྐྱེད་པའི་ནུས་པ་སོགས་མེད་པར་རྟོགས་པ་ཡིན་ནོ་ཞེ་
ན་ནི་དབང་པོའི་མངོན་སུམ་གྱི་མྱུ་གུ་སྐྱེ་བ་རྒྱུ་མེད་དུ་འགྱུར་བར་ཐལ་
ལོ། །ཁོ་ན་རེ། ཁྱེད་རང་གི་ལུགས་ལ་དབང་པོ་གཟུགས་ཅན་པ་
ཚད་མ་གང་གིས་རྟོགས་པ་ཡིན་ཟེར་ན། དེ་རྗེས་དཔག་གིས་རྟོགས་
པ་ཡིན་ཏེ། རང་གི་དམིགས་རྐྱེན་དང་དེ་མ་ཐག་རྐྱེན་ཡོད་ཙམ་
གྱིས་མི་སྐྱེ། རང་ཉིད་རེས་འགའ་སྐྱེ་བའི་ཤེས་པ་ཡིན་པའི་རྟགས་
ལས། དབང་པོའི་མངོན་སུམ་ལ་རང་གི་དམིགས་རྐྱེན་དང་དེ་མ་
ཐག་རྐྱེན་ལས་གཞན་པའི་རང་གི་རྐྱེན་གཅིག་ཡོད་པར་རྟོགས་པའི་
གསར་དུ་མི་སླུ་བའི་བཞེན་རིག་གིས་རྟོགས་པའི་ཕྱིར། འོ་ན། དེ་
རྗེས་སུ་དཔག་པའི་ཚད་མ་ཡིན་པའི་རྒྱུ་མཚན་ཅི་ཡིན་ཞེ་ན། སྔར་
གྱི་དེའི་རྟགས་ལས། དབང་མངོན་ལ་རང་གི་དམིགས་རྐྱེན་དང་དེ་
མ་ཐག་རྐྱེན་ལས་གཞན་པའི་རང་གི་རྐྱེན་ཡོད་པ་དེ་ལ་གསར་དུ་མི་སླུ་
བའི་ཞེན་རིག་ཆོས་ཅན། རྗེད་དཔག་ཉིད་ཡིན་ཏེ། རྣམ་རྟོག་
མེད་པར་རང་ཡུལ་སྤྱིའི་ཚུལ་གྱིས་འཛིན་པ་མིན་པར་རྟོག་པ་དང་
བཅས་པའི་སྒོ་ནས་རང་ཡུལ་སྤྱིའི་ཚུལ་གྱིས་འཛིན་པའི་ཚད་མ་ཡིན་
པ་དེའི་ཕྱིར། ཁྱབ་སྟེ། ་ མངོན་སུམ་གྱི་ཚད་མ་ཡིན་ན། རྣམ་
རྟོག་མེད་པ་ཉིད་ཀྱི་སྒོ་ནས་རང་གི་སྣང་ཡུལ་དུ་གྱུར་པའི་རང་གི་
མཚན་ཉིད་ལ་མངོན་སུམ་གྱི་ཚད་མ་ཡིན་དགོས་པའི་ཕྱིར། གཉིས་
པ་ ལ། རྩོད་ པ་ དང༌། དེ་ དགག་ པ་ གཉིས། དང་ པོ་ ནི།
རིགས་པ་ཅན་པ་ན་རེ། ཁ་དོག་ནི་མི་རྟག་པ་ཉིད་དུ་རྟོགས་པར་མི་
– 391 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འགྱུར་བར་ཐལ། གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་རྒྱུ་
མཚན་གྱིས་ཚད་མ་ལ་མངོན་སུམ་གྱི་ཚད་མ་དང་རྗེས་སུ་དཔག་པའི་
ཚད་མ་ གཉིས་ སུ་ གྲངས་ངེས་པའི་ཕྱིར། དེས་ན་ཚད་མ་ལ་དེ་་་
གཉིས་སུ་གྲངས་མ་ངེས་ཏེ། ཁ་དོག་མི་རྟག་པར་རྟོགས་པའི་བློ་དེ་
མངོན་རྗེས་གང་རུང་ མིན་ པའི་ཚད་མ་གཞན་དུ་འགྱུར་ པའི་ཕྱིར།
དེ་མངོན་སུམ་མིན་ཏེ། དེ་རང་སྤྱི་འདྲེས་པ་འཛིན་པའི་བློ་ཡིན་
པའི་ཕྱིར། དེ་རྗེས་དཔག་མིན་ཏེ། རྟགས་ལ་ལྟོས་པ་མེད་པར་ནི་
ཡོད་པའི་ཕྱིར་རོ། །ཁྱད་པར་མཐོང་བའི་བློ་དེ་ནི་སྤྱི་འཛིན་པའི་རྗེས་
དཔག་ཚད་མ་ལས་གཞན་ཡིན་ཏེ། དེའི་རྟེན་རྟགས་དུ་བ་ནི་སྔར་
གྱི་མེ་ལ་འབྲེལ་པ་རྟོགས་པ་མེད་པའི་ཕྱིར། ཚད་མ་རྣམས་མང་པོ་
ཉིད་དུ་ཐལ། གཞལ་བྱ་རང་སྤྱི་གཉིས་ལས་མང་བའི་ཕྱིར་དང་།
ཡུལ་གཅིག་ལ་ཚད་མ་དུ་མ་ཉིད་ནི་འཇུག་པའི་ཕྱིར། དཔེར་ན།
སྔར་ ཁང་ནང་དུ་མེ་མངོན་སུམ་ གྱིས་ མཐོང་ནས། ཕྱིས་དུ་བའི་
རྟགས་ལས་ཀྱང་ཁྱད་པར་སྔར་གྱི་མེ་མཐོང་བ་བཞིན་ཞེ་ན། ཤེས་
བྱ་ཆོས་ཅན། ཚད་མ་གསུམ་དང་གཅིག་གི་གྲངས་ཀྱང་སེལ་བར་མི་
འགྱུར་བར་ཐལ། མངོན་རྗེས་གཉིས་ཡུལ་སོ་སོར་ངེས་པ་ནི་མེད་
པའི་ཕྱིར་དང་། རང་སྤྱི་གཉིས་ལས་གཞལ་བྱ་གཞན་ནི་ཡོད་པའི་
ཕྱིར། གཉིས་པ་ལ་གསུམ། རྟགས་ལ་རྟེན་པའི་བློ་ཚད་མ་གཞན་
ཡིན་པ་དགག རྗེས་སུ་སྐྱེས་པའི་བློ་ཚད་མ་གཞན་ཡིན་པ་དགག
ཁྱད་པར་ངོ་ཤེས་ཀྱི་བློ་ཚད་མ་ཡིན་པ་དགག་པའོ། །དང་པོ་ལ་གསུམ།
བསྟན་བཤད་བསྡུ་བའོ། །
དང་ པོ་ ནི། གཞལ་ བྱ་ ནས། བསལ་ བ་ ཡིན་ ཞེས་ པར།
ཚད་མའི་སྣང་ཡུལ་གྱི་གཞལ་བྱ་ལ་རང་སྤྱི་གཉིས་སུ་གྲངས་ངེས་པའི་
རྟགས་ཀྱིས། ཚད་མ་ལ་གསུམ་དང་གཅིག་ཏུ་གྲངས་ངེས་པ་བསལ་
– 392 -



རྣམ་འགྲེལ་ལེའུ་གསུམ་པའི་ཊིཀྐ
ཞེས་བྱས་པ་ལ། གཞལ་བྱ་ངེས་ནས། ཡོད་ཕྱིར་རོ། །ཞེས་པར།
དེ་མི་འཐད་དེ། ཁ་དོག་མི་རྟག་པ་དེ་ཁ་དོག་རང་མཚན་དང་མི་
རྟག་པ་སྤྱི་མཚན་འདྲེས་པའི་གཞལ་བྱ་ཕུང་གསུམ་པ་ཡིན། ཁ་དོག་
མི་རྟག་པར་རྟོགས་པའི་བློ་དེ། གཞལ་བྱ་ཕུང་གསུམ་པ་དེ་སྣང་
ཡུལ་དུ་བྱེད་པའི་མངོན་རྗེས་གང་ཡང་མིན་པའི་ཚད་མ་ཕུང་གསུམ་་
པ་ཡིན་ནོ་ཞེ་ན། འོ་ན། ཁ་དོག་མི་རྟག་པར་རྟོགས་པའི་བློ་དེ་
ཡང་གང་ལ་བྱེད། བྱེད་པའི་རྟགས་ལས་ཁ་དོག་མི་རྟག་པར་གསར་
དུ་རྟོགས་པའི་བློ་ལ་བྱེད་དམ། ཁ་དོག་རྒྱུན་ཆད་ཁ་མ་མཐོང་བའི་
མངོན་སུམ་གྱི་རྗེས་སུ་སྐྱེས་པའི་ཁ་དོག་མི་རྟག་པར་ངེས་ཤེས་ལ་བྱེད།
དང་པོ་ ལྟར་ན། དེ་ཁ་དོག་རང་མཚན་དང་། མི་རྟག་པ་སྤྱི་་་
མཚན་འདྲེས་པ་སྣང་ཡུལ་དུ་བྱེད་པའི་ཚད་མ་ཕུང་གསུམ་པ་ཡིན་པ་
མི་འཐད། ཅེས་འཆད་པ་ནི། དེ་ཆོས་ཅན། ཁ་དོག་རང་
མཚན་དང་མི་རྟག་པ་སྤྱི་མཚན་འདྲེས་པ་སྣང་ཡུལ་དུ་བྱེད་པའི་ཚད་
མ་ཕུང་གསུམ་པ་ཡིན་པའི་སྐྱོན་འདིར་ཐལ་བར་མི་འགྱུར་ཏེ། ཁ་
དོག་རང་མཚན་སྣང་ཡུལ་དུ་མི་བྱེད་པར། ཁ་དོག་གི་དོན་སྤྱི་སྣང་
ཡུལ་དུ་བྱས་པའི་སྒོ་ནས་དེ་ལ་མི་རྟག་པ་སྦྱོར་བའི་ཚད་མ་ཡིན་པའི་
ཕྱིར། ངག་དོན། ཆོས་ ཅན་དང་ཆོས་འདྲ། ཁ་དོག་རང་་་་
མཚན་སྣང་ཡུལ་དུ་བྱས་པའི་སྒོ་ནས་དེ་མི་སྣང་བར་ཁ་དོག་གི་དོན་སྤྱི་
སྣང་ཡུལ་དུ་བྱས་པའི་སྒོ་ནས་དེ་མི་རྟག་པར་སྣང་བའི་ཚད་མ་ཡིན་
པའི་ཕྱིར། གཉིས་པ་ལ་གཉིས། རྩོད་ལན་མདོར་བསྟན་པ་དང་།
མི་སླུ་བའི་ཚུལ་རྒྱས་པར་བཤད་པའོ། ། །
དང་པོ་ནི། ཤེས་བྱ་ཆོས་ཅན། མི་རྟག་པ་དེ་ཁ་དོག་གི་
དོན་སྤྱི་ཁོ་ནའི་ངོ་བོ་ཡིན་པར་ཐལ། བྱས་རྟགས་ལས་ཁ་དོག་མི་
རྟག་པར་གསར་དུ་རྟོགས་པའི་བློ་དེ་ཁ་དོག་རང་མཚན་སྣང་ཡུལ་དུ་
– 393 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
A
བྱས་པའི་སྒོ་ནས་དེ་མི་རྟག་པར་ སྣང་བ འི་ཚད་ མ་ ཡིན་ པའི་ཕྱིར།
ཤེས་བྱ་ཆོས་ཅན། མི་རྟག་པ་དེ་ཁ་དོག་གི་དོན་སྤྱི་དངོས་མེད་ཁོ་
ནའི་ངོ་བོ་མ་ཡིན་པར་ཐལ། ཁ་དོག་དེ་ཉིད་མི་རྟག་པ་དེ་ལྟར་དུ་
གྲུབ་ པས། བྱས་ པས་ ཀྱང༌ ཁ་ དོག་ མི་ རྟག་ པར་ སྒྲུབ་ པའི་ ཕྱིར།
སྔར་བཤད་པའི་བློ་དེ་ཆོས་ཅན། གཞན་ཁ་དོག་མི་རྟག་པར་གྲུབ་
པ་མ་ཡིན་པར་ཐལ། གཞན་ཁ་དོག་མི་རྟག་པའི་དོན་སྤྱི་སྣང་ཡུལ་
དུ་བྱེད་པའི་ཕྱིར་ཞེ་ན། ཆོས་ཅན། དེ་སྣང་ཡུལ་དུ་བྱས་པས་ཁ་
དོག་མི་རྟག་པར་མ་གྲུབ་པ་དེ་མ་ཡིན་པར་ཐལ། དེ་སྣང་ཡུལ་དུ་
བྱེད་ཀྱང་ཁ་དོག་མི་རྟག་པ་ལ་བརྒྱུད་ནས་འབྲེལ་ཞིང༌། ཁ་དོག་མི་
རྟག་པ་ཡུལ་དུ་བྱེད་པའི་ཐ་སྙད་དོན་མཐུན་ཡིན་པའི་སྒོ་ནས། ཁ་
དོག་ མི་ རྟག་ པ་ དེ་ ཉིད་ གྲུབ་ པའི་ ཕྱིར་རོ། ། གཉིས་ པ་ ལ་ གཉིས།
སྒྲུབ་རྟགས་ལ་བརྟེན་པའི་རྗེས་དཔག་མི་སླུ་པ་དང་། དགག་རྟགས་
ལ་བརྟེན་པའི་རྗེས་ དཔག་ མི་སླུ་བའོ། ། དང་པོ་ནི། སྐྱོན་ནས།
སྦྱོར་ཕྱིར་རོ། ། ཞེས་པར། བྱས་རྟགས་ལས་ཁ་དོག་མི་རྟག་པར་
གསར་དུ་རྟོགས་པའི་བློ་དེས། ཁ་དོག་མི་རྟག་པའི་དོན་སྤྱི་སྣང་
ཡུལ་དུ་བྱས་པ་ལ། གཞན་ལས་གཞན་གྲུབ་མིན་ཞེ་ན། །ཞེས་པར།
བློ་ དེ་ ཆོས་ ཅན། ཁྱོད་ ཀྱི་ ཁ་ དོག་ མི་ རྟག་ པ་ མ་ གྲུབ་ པར་ ཐལ།
ཁྱོད་ཀྱིས་ཁ་དོག་མི་རྟག་པའི་དོན་སྤྱི་སྣང་ཡུལ་དུ་བྱེད་པའི་ཕྱིར་ཞེ་ན།
མིན་ཏེ་དེ་ཉིད་གྲུབ་ཕྱིར་རོ། །ཞེས་པར། བློ་དེ་ཆོས་ཅན། ཁྱོད་
ཀྱིས་ཁ་དོག་མི་རྟག་པའི་དོན་སྤྱི་སྣང་ཡུལ་དུ་བྱེད་པས་ཁ་དོག་མི་རྟག་
པ་མ་གྲུབ་པས་མ་ཁྱབ་སྟེ། དེ་སྣང་ཡུལ་དུ་བྱེད་ཀྱང་། ཁ་དོག་མི་
རྟག་པ་ལ་བརྒྱུད་ནས་འབྲེལ་ཞིང་། ཁ་དོག་མི་རྟག་པ་ཡུལ་དུ་བྱེད་
པའི་ཐ་སྙད་དོན་མཐུན་ཡིན་པའི་ཕྱིར། འོ་ན། བློ་དེ་ཁ་དོག་མི་
རྟག་པ་ལ་བརྒྱུད་ནས་འབྲེལ་བའི་ཚུལ་ཇི་ལྟ་བུ་ཞེ་ན། བློ་དེ་བྱས་
- 394 -



རྣམ་འགྲེལ་ལེའུ་གསུམ་པའི་ཊཱིཀྐ
པའི་རྟགས་ཀྱིས་ཁ་དོག་མི་རྟག་པར་སྒྲུབ་པའི་རྟགས་འཛིན་སེམས་ལ་
འབྲེལ། དེ་ཁ་དོག་གི་སྟེང་གི་བྱས་པ་ལ་འབྲེལ། དེ་ཁ་དོག་མི་
རྟག་པ་ལ་འབྲེལ་བ་ཡིན་པ་ལས། དེ་སྒྲུབ་ཀྱི་རྟགས་འཛིན་སེམས་
ཁ་དོག་གི་སྟེང་གི་བྱས་པ་ལ་འབྲེལ་བའི་ཚུལ་འཆད་པ་ནི། ཁ་དོག་
གི་དངོས་པོ་གང་མི་རྟག་པ་ཇི་ལྟ་བུར་གྱུར་པ་དེ་འདྲའི་གྲུབ་བྱེད་ཁ་
དོག་གི་སྟེང་གི་བྱས་པ་དེ་ནི་ཆོས་ཅན། བྱས་པའི་རྟགས་ཀྱིས་ཁ་
དོག་མི་རྟག་པར་སྒྲུབ་པའི་རྟགས་འཛིན་གྱི་སེམས་དེ་ཁྱོད་ལ་འབྲེལ་
ཏེ། ཁྱོད་དེའི་རྒྱུ་ཡིན་པའི་ཕྱིར། ཁ་དོག་མི་རྟག་པ་དེ་ལྟ་བུའི་
དངོས་པོ་ལ་དམིགས་པའི་རྟགས་ཅན་གྱི་བློ་ཆོས་ཅན། ཁ་དོག་མི་
རྟག་པར་སྒྲུབ་པའི་རྟགས་འཛིན་གྱི་སེམས་དེ་ལ་འབྲེལ་བ་ཡིན་ཏེ།
དེས་ཁྱོད་སྐྱེད་པའི་ཕྱིར། དེ་ལྟར་ན་དེ་སྒྲུབ་ཀྱི་རྟགས་དང་རྟགས་
ཅན་གྱི་བློ་ཆོས་ཅན། རང་མཚན་དེ་གཟུང་ཡུལ་དུ་སྣང་བས་སྟོང་
ཡང་། རང་མཚན་ལ་སླུ་བྱེད་ཉིད་མིན་ཏེ། དེ་ཡིན་ཀྱང་བརྒྱུད་པ་
ཡིས་ནི་དངོས་པོ་ལ་འབྲེལ་བའི་ཐ་སྙད་དོན་མཐུན་ཡིན་པའི་ཕྱིར།།
དེ་ཆོས་ཅན། མ་འཁྲུལ་བར་ཐལ། རང་མཚན་ལ་མི་སྨྲ་བའི་ཕྱིར་
ཞེ་ན། ཆོས་ཅན། རང་མཚན་དེའི་དངོས་པོ་ལ་སླུ་བྱེད་ཉིད་མིན་
ཡང་འཁྲུལ་བར་རྣམ་གཞག་བྱས་པ་ཡིན་ཏེ། རང་མཚན་དེའི་ངོ་
བོས་སྟོང་བ་དེ་དག་སྣང་ཡུལ་དུ་བྱས་ནས་རང་མཚན་དེའི་ངོ་བོར་
ཞེན་པའི་ཕྱིར། རྗེས་དཔག་རང་གི་འཇུག་ཡུལ་ལ་འབྲེལ་བའི་་་
དབང་གིས་མི་སླུ་བ་དེའི་ཕྱིར། སྒྲ་མི་རྟག་པའི་དངོས་པོ་རྟག་པར་
བྱ་བ་ལ། ཁྱབ་བྱེད་མི་རྟག་པ་དེའི་ངོ་བོ་ཁྱབ་བྱ་བྱས་པ་དང་། དུ་
ལྡན་ལའི་སྟེང་དུ་རྒྱུ་མེ་དག་སྒྲུབ་པ་ལ་འབྲས་བུ་དུ་བ་རྟགས་སུ་བཀོད་
དགོས་ལ། དེ་ལྟར་བཀོད་པའི་ཚེ་ན་བྱས་པ་ཆོས་ཅན། རང་
འབྲས་རྟགས་འཛིན་སེམས་ཀྱི་རྒྱུ་མཚན་ཡིན་ཏེ། དེའི་སྐྱེད་བྱེད་
R4 .
– 395 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡིན་པའི་ཕྱིར། དེ་སྒྲུབ་ཀྱི་རྟགས་འཛིན་གྱི་སེམས་དེ་ཡང་ཆོས་ཅན།
དེ་སྒྲུབ་ཀྱི་རྟགས་ཅན་གྱི་བློ་དེའི་རྒྱུ་ཡིན་ཏེ། དེའི་སྐྱེད་བྱེད་ཡིན་
པའི་ཕྱིར། དེ་བཞིན་དུ་དུ་བ་ལ་ཡང་སྦྱར་རོ། ། གཉིས་པ་ལ་བཞི།
དགག་རྟགས་ཡང་དག་བཤད་པ། ལྟར་སྣང་བཤད་པ། འགལ་
དམིགས་ཀྱི་དབྱེ་བ། མི་སླུ་བའི་རྒྱུ་མཚན་ནོ། །
དང་པོ་ནི། འོ་ན། དགག་རྟགས་ལ་བརྟེན་པའི་རྗེས་་་་་
དཔག་རང་གི་འཇུག་ཡུལ་ལ་ཇི་ལྟར་མི་སླུ་ཞེ་ན། ཤེས་བྱ་ཆོས་ཅན།
དེ་མི་སླུ་བ་ཡིན་ཏེ། དགག་པ་ཉིད་ནི་ཐམས་ཅད་དུ་དགག་བྱ་ཚད་
མས་མ་དམིགས་པ་ལས་གྲུབ་པ་ཡིན་པའི་ཕྱིར་ཏེ། ཚད་མས་གྲུབ་
དགོས་པ་ལ་ཡོད་པས་ཁྱབ་པར་སྨྲ་བ་རྣམས་ཀྱི་དོན་གྱི་ལྡོག་པ་ཉིད་
ལས་སྣང་རུང་མ་དམིགས་པ་ལ་མེད་པས་ཁྱབ་པ་ཁས་ལེན་པ་ཡིན་
པའི་ཕྱིར། དགག་བྱ་དམིགས་པའི་ཚད་མ་བཀག་པས་དགག་པ་
འགྲུབ་མི་དགོས་ཏེ། འགའ་ཟླ་དམིགས་པའི་རྟགས་ཡང་དག་ཀྱང་
ཡོད་པའི་ཕྱིར་ཞེ་ན། གཞི་འགའ་ཞིག་ཏུ་གྲང་རེག་དང་། གྲང་
འབྲས་སྤུ་ལོང་བྱེད་དགག་པ་ལ་གྲང་རེག་དེ་དང་འགལ་བའམ་གྲང་
འབྲས་སྤུ་ལོང་བྱེད་དེའི་རྒྱུ་དང་འགལ་བ་རྟགས་སུ་བརྗོད་པར་མཐོང་
བ་གང་ཡིན་པ་དེར་ཡང་། གྲང་རེག་དམིགས་པ་དེའི་ཚད་མ་ཉིད་
མེད་པ་འཕེན་པར་བྱེད་པ་ཡིན་ཏེ། དེ་འཕེན་པ་ལས་གཞན་དུ་ན་
མེའི་དངོས་པོ་གཅིག་ཡོད་པར་བརྗོད་པས། གཞན་གྲང་རེག་མེད་
པ་དེ་ནི་གང་ལས་རྟོགས་ཏེ་མི་རྟོགས་པའི་ཕྱིར། རྟགས་མ་གྲུབ་སྟེ།
ཚ་གྲང་འགལ་བའི་ཕྱིར་ཞེ་ན། འགལ་བ་དེ་ཉིད་ཀྱང་གྲུབ་ཅེས་
དྲིས་པས། ཚ་གྲང་ལྷན་ཅིག་མི་གནས་པའི་ཕྱིར་ཞེ་ན། ལྷན་ཅིག་
མི་གནས་པ་དེ་ཡང་གང་ལས་འདོད་དྲིས་པས་གྲང་རེག་ རྒྱུན་མ་་་
གཏུགས་པར་ཡོད་པ་ན། ཚ་རེག་ཉེ་བར་ཡོད་པའི་སྟོབས་ཀྱིས་དྲང་
ཁ 396 ཁ



རྣམ་འགྲེལ་ལེའུ་གསུམ་པའི་ཊཱིཀྐ
རེག་ སྣང་ བ་ མཐོང་ བ་ མེད་ པའི་ ཕྱིར་ཞེ་ན། ཤེས་བྱ་ཆོས་ ཅན།
འགལ་ཟླ་དམིགས་པའི་རྟགས་རང་གི་སྒྲས་བརྗོད་ན་ཡང་། སྣང་
ཡུལ་མ་དམིགས་པ་དེ་ཉིད་མེད་པའི་སྒྲུབ་བྱེད་དུ་འཕེན་པ་ཡིན་ཏེ།
ཚ་རེག་སྟོབས་ཆེན་པས་ཁྱབ་པར་ནོན་པ་དེར་ནི་གྲང་རེག་དམིགས་
པའི་ཚད་མ་ ཉིད་ ཡོད་ པ་ མ་ ཡིན་ པའི་ ཕྱིར།། ཤེས་བྱ་ཆོས་ཅན།
དགག་བྱ་དམིགས་བྱེད་ཀྱི་ཚད་མ་བཀག་པའི་སྒོ་ནས་དགག་པ་འགྲུབ་
པ་ཡིན་ཏེ། རྒོལ་བ་ གང་ལ་རང་གི་གཞལ་བྱ་ལ་སྣང་རུང་མ་་་་་
དམིགས་པ་དེ་མེད་པའི་སྒྲུབ་བྱེད་ཚད་མ་མིན་པར་འདོད་པ་དེས་
དགག་པ་རྣམ་པ་ཀུན་ཏུ་བརྗོད་པར་བྱ་བ་མ་ཡིན་པའི་ཕྱིར། ཤེས་
བྱ་ཆོས་ཅན། གྲང་རེག་དེ་དང་འགལ་བའི་དོན་གྱི་མེའི་འབྲས་བུ་
དུ་བ་རྟགས་སུ་བརྗོད་པ་ལ་ཡང་། དགག་བྱ་དམིགས་པའི་ཚད་མ་
ཉིད་མེད་པ་འཕེན་པར་བཤད་པ་ཡིན་ཏེ། མེ་རྟགས་སུ་བརྗོད་པ་
ལ་དགག་བྱ་དམིགས་པའི་ཚད་མ་ཉིད་མེད་པ་འཕེན་པར་བཤད་པ་
དེས་ནའོ། ། ཤེས་བྱ་ཆོས་ཅན། མ་དམིགས་པའི་རྟགས་ཀུན་ལ་
སྦྱོར་བ་འགོད་ཚུལ་ཐ་དད་ཡིན་གྱི། དགག་པ་གྲུབ་པའི་དོན་ལ་ཐ་
དད་མེད་དེ། དགག་པ་དམིགས་བྱེད་ཀྱི་ཚད་མ་བཀག་པའི་སྒོ་ནས་
དགག་པ་གྲུབ་དགོས་པའི་ཕྱིར། གཉིས་པ་ནི། དགག་བྱའི་ཆོས་
དང་འགལ་བ་གྲུབ་པ་དང་དགག་བྱའི་ཆོས་དེ་ནི་ཐབས་དང་བཅས་
པ་མེད་པར་ནི། དགག་པ་འགྲུབ་པ་ཚད་མར་སྨྲ་བ་གང་ཡིན་པ་དེ་
རིགས་པའི་རྗེས་སུ་འབྲང་བ་ཅན་ཡིན་ཏེ། ངག་སྨྲ་བ་ལ་སོགས་
པས་ སྐྱེས་ བུ་ ཕ་ རོལ་ པོ་ ཀུན་ མཁྱེན་ མ་ ཡིན་ པར་ སྒྲུབ་ པ་ དང་།
འཇིག་རྟེན་གཞན་སོགས་མེད་པར་སྒྲུབ་ པའི་ གཏན་ཚིགས་བཞིན།
དེ་ཇི་ལྟར་རྟགས་ཡང་དག་མིན་ཞེ་ན། ངག་སྨྲ་བ་སོགས་ཆོས་ཅན།
ཕ་རོལ་བོ་ཀུན་མཁྱེན་ཡིན་པར་སྒྲུབ་པའི་རྟགས་ཡང་དག་མིན་པར་
2
- 397 –



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
ཐལ། དབང་པོ་ལས་འདས་པའི་དོན་ཀུན་མཁྱེན་རྣམས་དང་་་་
འགལ་བ་གྲུབ་པ་མེད་པའི་ཕྱིར་ཏེ། གལ་ཏེ་ཁྱོད་ཀྱང་ཡིན་ཀུན་
རིག་པ་ཡང་ཡིན་པའི་གཞི་མཐུན་ཁས་བླངས་ན། གནོད་བྱ་གནོད་
བྱེད་ཀྱི་ངོ་བོ་གང་ཡང་མེད་པའི་ཕྱིར། རྟགས་མ་གྲུབ་སྟེ། ངག་སྨྲ་
ཆོས་ཅན། ཁྱོད་ལ་ཀུན་མཁྱེན་མེད་དེ། ཀུན་མཁྱེན་དེ་འདྲ་མ་
དམིགས་པའི་ཕྱིར་ཞེ་ན། ཀུན་མཁྱེན་དུ་མ་དམིགས་པ་དེ་ཉིད་ཆོས་
ཅན། ཕ་རོལ་པོ་ཀུན་མཁྱེན་མིན་པའི་སྒྲུབ་བྱེད་ཡང་དག་ཡིན་པར་
བརྗོད་པར་ཐལ། ཁྱོད་དང་ངག་སྨྲ་གང་རུང་དེ་སྒྲུབ་ཀྱི་རྟགས་ཡང་
དག་ཡིན་པ་གང་ཞིག ངག་སྨྲ་དེ་སྒྲུབ་ཀྱི་རྟགས་ཡང་དག་མིན་པའི་
ཕྱིར། འདོད་མི་ནུས་ཏེ། མ་དམིགས་པ་དེ་ནི་མེད་པ་དེ་ལྟ་བུ་
ངེས་བྱེད་མིན་པར་རབ་ཏུ་བརྗོད་ཟིན་པའི་ཕྱིར། རྒྱུང་པན་ཆོས་
ཅན། ཁྱོད་མངོན་སུམ་གྱིས་ཀུན་མཁྱེན་ཡོད་མེད་གང་དུ་ཡང་ངེས་
པ་ཡོད་པ་མ་ཡིན་ཏེ། ཀུན་མཁྱེན་ཁྱོད་ལ་ཤིན་ཏུ་ལྐོག་གྱུར་པ་དེའི་
ཕྱིར། གསུམ་པ་ནི། ཀུན་ལ་ནས། ཐ་དད་མེད། ཅེས་པར།
དགག་རྟགས་ཡང་དག་ལ་སྦྱོར་བ་འགོད་ཚུལ་གྱི་སྒོ་ནས་ཐ་དད་ཡོད་
བྱས་པ་ལ། འགལ་ཟླ་དམིགས་པའི་རྟགས་ཡང་དག་ལ་སྦྱོར་བ་
འགོད་ཚུལ་དུ་ཡོད་ཅེ་ན། གཉིས་ཡོད་ཅེས་འཆད་པ་ནི། འགལ་
ཟླ་དམིགས་པའི་རྟགས་ཡང་དག་ཆོས་ཅན། ཁྱོད་ལ་སྦྱོར་བ་འགོད་
ཚུལ་གྱི་སྒོ་ནས་དབྱེ་ན་གཉིས་ཡོད་དེ། ཁྱོད་ལ་དགག་བྱའི་ཆོས་
དང་རྫས་ཐ་དད་པ་དང་རྫས་ཐ་དད་མེད་པ་ལ་རབ་ཏུ་སྦྱོར་བའི་
རྟགས་གཉིས་སུ་ཡོད་པའི་ཕྱིར། དཔེ་རིམ་བཞིན་གཞི་འགའ་ཞིག་
ཏུ་ཁ་བ་མེད་པར་སྒྲུབ་པ་ལ་མེ་རྟགས་སུ་བཀོད་པ་དང་། མྱུ་གུ་ཆོས་
ཅན། ས་བོན་གྱི་དུས་ན་ཡོད་པ་མིན་ཏེ། ས་བོན་ལས་སྐྱེ་བའི་
ཕྱིར། ཞེས་ གནོད་ བྱེད་ དུ་ བཀོད་ པ་ བཞིན། ངག་ དོན་ ནི།
– 398 –
R



རྣམ་འགྲེལ་ལེའུ་གསུམ་པའི་ཊཱིཀྐ
ཆོས་ཅན་དང་ཆོས་འདྲ། ཁྱོད་ལ་དབྱེ་ན། ལྷན་ཅིག་མི་གནས་
འགལ་ལ་བརྟེན་པའི་འགལ་ཟླ་དམིགས་པའི་རྟགས་ཡང་དག་དང༌།
ཕན་ཚུན་སྤང་འགལ་ལ་བརྟེན་པའི་འགལ་ཟླ་དམིགས་པའི་རྟགས་
ཡང་དག་གཉིས་སུ་ཡོད་པའི་ཕྱིར། དང་པོའི་རྟགས་སྦྱོར་ནི། མེ་
སྟོབས་ཆེན་རྒྱུན་ཆགས་པས་ཁྱབ་པར་ནོན་པའི་ཚིག་སྐོར་ཆོས་ཅན།
ཁ་བའི་རེག་པ་སྟོབས་ཆེན་རྒྱུན་ཆགས་མེད་དེ། མེ་སྟོབས་ཆེན་རྒྱུན་
ཆགས་པས་ཁྱབ་པར་ནོན་པའི་ཕྱིར། གཉིས་པའི་རྟགས་སྦྱོར་ནི།
མྱུ་གུ་ཆོས་ཅན། ས་བོན་གྱི་དུས་ན་ཡོད་པ་མིན་ཏེ། ས་བོན་ལས་
སྐྱེས་པའི་ཕྱིར་ཞེས་པའོ། །
བཞི་བ་ནི། ཤེས་བྱ་ཆོས་ཅན། དངོས་གང་ཇི་ལྟ་བུར་གྱུར་
ཞེས་སོགས་སུ་བཤད་པ་བཞིན། ཇི་ལྟར་དུ་ལྡན་ལ་ལ་མེའི་དངོས་
པོ་ཉིད་སྒྲུབ་པ་ལ་དུ་བའི་དངོས་པོ་རྣམས་ཀྱི་སྒྲུབ་བྱེད་འདོད་པ་དེ་
བཞིན་དུ། མེའི་དངོས་པོ་རང་ཉིད་ལྡོག་ན། མཚན་མོའི་རྒྱ་མཚོ་
ལ་དུ་བའི་དངོས་པོ་རྣམས་ལྡོག་པར་བྱེད་པ་ཡིན་ཏེ། མེ་མེད་་་་
མཚན་མོའི་རྒྱ་མཚོར་དུ་མེད་དུ་སྒྲུབ་པའི་ཚུལ་གསུམ་ཡིན་པའི་ཕྱིར།
རྟགས་མི་མཐུན་ཕྱོགས་ལས་ལྡོག་པར་བསྟན་པའི་རིགས་པ་དེས་ནི་
གསལ་ལོ། ། གང་བསལ་ན། རྟོག་པས་སྦྱར་བའི་ཚེ་སྒྲ་རྟག་པར་
སྒྲུབ་པའི་ཕྱོགས་བཏགས་པ་བ་དང་མཐུན་པའི་ཕྱོགས་དག་ལས་གང་
ཡང་རུང་བ་ཉིད་སོགས་ཆོས་ཅན། སྒྲ་རྟག་པར་སྒྲུབ་པའི་རྟགས་
ཡང་དག་ཡིན་པ་བསལ་བ་ཡིན་ཏེ། དེ་སྒྲུབ་ཀྱི་མཐུན་ཕྱོགས་ལ་ཅི་
ཡང་རུང་བ་མི་མཐུན་ཕྱོགས་ལ་སྲིད་པའི་ཕྱིར། ཤེས་བྱ་ཆོས་ཅན།
དེ ་བཞིན་དངོས་ཉིད་རང་ལྡོག་ལས། དངོས་རྣམས་ལྡོག་པར་
བྱེད་པ་ཡིན་ཞེས་གསུངས་པ་དེ་ལ་ཡང་རྒྱུ་དམིགས་པའི་རྟགས་ཁོ་ན་
བསྟན་པ་མིན་ཏེ། ཁྱབ་པར་བྱེད་པའི་ཆོས་ཤིང་ལོག་པ་དེ་ཁྱབ་བྱ་
ཁ 399 -
- -
-
- -- ----
་ ་ - ྋ
།
，
, ， - རྨི -- … - -- -
-， --
，，，，，，
，
，，
，



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ།
ཤ་པ་ལྡོག་པའི་གོ་བྱེད་དུ་འདོད་པའི་ཕྱིར་ཏེ། གལ་ཏེ་ཤིང་ཤ་པ་
རང་གི་ལྡོག་པའི་འབྲེལ་ པ་ ནི་རྣམ་ པ་འ གར་ཚད་མས་ཡོངས་ སུ་་་
བཅད་པའི་ཚེ་ན། གོ་བྱེད་དུ་འགྱུར་བའི་ཕྱིར། འོ་ན། མ་
དམིགས་པའི་རྟགས་དེ་རྒྱུ་ཁྱབ་བྱེད་མ་དམིགས་པའི་རྟགས་ཡང་དག་
དེ་ཙམ་དུ་ཟད་པ་ཡིན་ནམ་ཞེ་ན། རང་བཞིན་མ་དམིགས་པའི་
རྟགས་ཡང་དག་ཡོད་དོ། ། ཞེས་འཆད་པ་ནི། ཤེས་བྱ་ཆོས་ཅན།
བུམ་པ་ཚད་མས་མ་དམིགས་པའི་ས་ཕྱོགས་སུ་བུམ་པ་མེད་པར་སྒྲུབ་
པ་ལ་ནི་བུམ་པ་དེ་ཉིད་ཀྱི་ཚད་མ་མེད་པ་རྟགས་སུ་བརྗོད་པ་གང་ཡིན་
པ་དེ་ནི་རྒོལ་བ་ཤིན་ཏུ་རྨོངས་པའི་དོན་དུ་ཡིན་ཏེ། བུམ་པ་སྣང་
རུང་མ་དམིགས་པ་བུམ་མེད་ཀྱིས་ཁྱབ་པ་གནག་རྫི་མོའི་བར་ལ་་་
གྲགས་པའི་ཕྱིར། འོ་ན། འདིར་རྒྱུ་ཁྱབ་བྱེད་རང་བཞིན་མ་་་
དམིགས་པའི་གཏན་ཚིགས་གསུམ་ཙམ་ཞིག་བསྟན་པ་ལ་དགོས་པ་ཅི་
ཡོད་ཅེ་ན། སྐབས་འདིར་རྒྱུ་ཁྱབ་བྱེད་རང་བཞིན་མ་དམིགས་པའི་
གཏན་ཚིགས་གསུམ་པོ་ཙམ་ཞིག་མེད་དགག་སྒྲུབ་པ་ལ་ངེས་པའི་
འབྲས་བུ་ཅན་ཡིན་པར་བསྟན་པ་དེ་ཡང་ཆོས་ཅན། དགོས་པ་ཡོད་
དེ། སྣང་བར་འདོད་པའི་རྒྱུ་འམ། རང་བཞིན་སྣང་བ་མེད་པ་
ཉིད་སྣང་རུང་གི་ཆོས་དེ་མེད་པའི་གོ་བྱེད་ཡིན་ཞེས་བསྟན་པའི་ཕྱིར།
གསུམ་པ་ནི། བྱས་རྟགས་ལས་ཁ་དོག་མི་རྟག་པར་གསར་དུ་འཛིན་
པའི་བློ་ཆོས་ཅན། ཚད་མ་ཕུང་གསུམ་པ་མིན་ཏེ། རྗེས་སུ་དཔག་
པའི་ཚུལ་འདིར་འདོད་པའི་ཕྱིར། གཉིས་པ་ལ་གསུམ། རང་
ལུགས་ཀྱི་མི་རྟག་པ་སྒྲུབ་ཚུལ། གཞན་གྱི་མི་རྟག་པ་རྟོགས་ཚུལ།
རྩོད་པ་སྤང་བའོ། ། དང་པོ་ལ་གཉིས། མངོན་སུམ་གྱིས་གྲུབ་
ཚུལ་དང་། རྗེས་དཔག་གིས་གྲུབ་ཚུལ་ལོ། ། །
དང་པོ་ནི། ཁ་དོག་མི་རྟག་པར་རྟོགས་པའི་བློ་དེ་ཁ་དོག་
ཡཁ 400 -



རྣམ་འགྲེལ་ལེའུ་གསུམ་པའི་ཊཱིཀྐ
རྒྱུན་ཆད་ཁ་མ་མཐོང་བའི་དབང་པོའི་ མངོན་སུམ་གྱི་རྗེས་སུ་སྐྱེས་
པའི་ཁ་དོག་མི་རྟག་པར་ངེས་པའི་ངེས་ཤེས་ལ་བྱེད་ན། དེ་ཚད་མ་
ཡིན་ པ་ མི་ ཐལ་ཅེས་ པ་ནི་། བྱས་རྟགས་ལས་ ཁ་དོག་ མི་རྟག་ པ་
གསར་དུ་རྟོགས་པ་ལས་གཞན་དུ་ཁ་དོག་རྒྱུན་ཆད་ཁ་མ་འཛིན་པའི་
མངོན་སུམ་གྱི་རྗེས་སུ་སྐྱེས་པའི་ཁ་དོག་མི་རྟག་པར་ངེས་པའི་ངེས་
ཤེས་ཆོས་ཅན། ཚད་མ་ཉིད་དུ་འདོད་པ་མིན་ཏེ། རང་གི་ཉེར་
ལེན་ཚད་མ་སྔ་མས་བཟུང་ཟིན་འཛིན་པའི་དྲན་ཤེས་ཡིན་པའི་ཕྱིར།
རྟགས་སྒྲུབ་པ་ནི། ཁ་དོག་རྒྱུན་ཆད་ཁ་མ་འཛིན་པའི་དབང་པོའི་
མངོན་སུམ་ཆོས་ཅན། ཁ་དོག་མི་རྟག་པ་དེ་ཡང་ཁྱོད་ལས་བཅད་
ཤེས་ཀྱི་སྔར་གྲུབ་སྟེ། ཁ་དོག་གི་དངོས་པོ་ལས་མི་རྟག་པ་རྫས་་
གཞན་དུ་མེད་པར་ཁ་དོག་མི་རྟག་པར་མཐོང་བ་ནི་གང་ཞིག ཁ་
དོག་རྟག་པར་འཁྲུལ་བའི་རྒྱུ་མེད་པའི་ཕྱིར། ཁ་དོག་མི་རྟག་པ་
ཞེས་བརྗོད་པའི་སྒྲ་དེས་ཁ་དོག་དང་མི་རྟག་པ་རྫས་ཐ་དད་དུ་བརྗོད་
པ་མི་འཐད་པར་འཐད། ཁ་དོག་དང་མི་རྟག་པ་རྫས་གཅིག་ཡིན་
པའི་ཕྱིར་ཞེ་ན། ཁ་དོག་མི་རྟག་པ་ཞེས་བརྗོད་པའི་སྒྲ་ཆོས་ཅན།
ཁ་དོག་དང་མི་རྟག་པ་རྫས་དུ་མའི་དངོས་པོ་དེ་བརྗོད་བྱ་མིན་ཏེ།
རྟོག་པས་སྐྱེད་པའི་ཆོས་ཁ་དོག་དང་མི་རྟག་པ་ཐ་དད་དུ་སྣང་བ་ཙམ་
བརྗོད་བྱ་ཡིན་པའི་ཕྱིར། སྔ་མ་དེ་ཆོས་ཅན། སྤྱིའི་རྟེན་ཁ་དོག་ནི་
གྲུབ་པ་ན་སྤྱི་མི་རྟག་པ་དེ་ཉིད་ནི་གྲུབ་པ་ཡིན་ཏེ། ཁ་དོག་མི་རྟག་
པར་རྟོགས་པའི་ མཐུན་རྐྱེན་ཚང་ཞིང་ འགལ་རྐྱེན་མེད་ པའི་ ཕྱིར།
གཉིས་པ་ནི། མངོན་སུམ་གྱིས་ཁ་དོག་མི་རྟག་པར་གྲུབ་ན། ཁ་
དོག་མི་རྟག་པར་རྟོགས་པའི་རྗེས་དཔག་དོན་མེད་དུ་འགྱུར་རོ་ཞེ་ན།
དགོས་པ་ཡོད་དེ། མངོན་སུམ་གྱིས་མཐོང་ཡང་ཁ་དོག་མི་རྟག་པ་
དེ་མ་གྲུབ་ན། ཁ་དོག་མི་རྟག་པ་དེ་ལྟར་རབ་ཏུ་གྲུབ་པའི་ཆེད་ཡིན་
— 401 ཁ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའི་ཕྱིར། མངོན་སུམ་གྱིས་ཁ་དོག་མི་རྟག་པ་མཐོང་ཡང་ཁ་དོག་
རྟག་པར་འཁྲུལ་བའི་རྒྱུ་ཅི་ལྟ་བུ་ཞེ་ན། ཁ་དོག་ རྒྱུན་ཆགས་སུ་་་
འབྱུང་བའི་སྐབས་ལ་ལར་ཆོས་ཅན། ཁ་དོག་མི་རྟག་པ་ཡོངས་སུ་
མི་ཤེས་པའི་རྒྱུ་མཚན་ཡོད་དེ། ཁ་དོག་སྔ་ཕྱི་ཐ་དད་དུ་མཐོང་བ་
མེད་པར་གཅིག་ཏུ་འཁྲུལ་བའི་ཕྱིར་ཏེ། ཁ་དོག་སྐད་ཅིག་སྔ་ཕྱི་
འདྲ་བ་གཞན་འབྱུང་ནི་ཡོད་པའི་ཕྱིར། དཔེར་ན། སྒོང་གི་སྐད་
ཅིག་སྔ་ཕྱི་འདྲ་བ་གཞན་འབྱུང་ཡོད་པས། སྔ་ཕྱི་ ཐ་དད་ཀྱང་་་་
གཅིག་ཏུ་འཁྲུལ་བ་བཞིན། ཤེས་བྱ་ཆོས་ཅན། འདྲ་བ་གཞན་
འབྱུང་རྟག་པར་འཁྲུལ་བའི་རྒྱུ་ཡིན་ཏེ། འདི་ལྟར་རྟགས་ལ་ལྟོས་པ་
མེད་པར་བྱིས་པ་ནས་མཁས་བའི་བར་གྱི་སྐྱེ་པོས་རིགས་འདྲ་ཕྱིས་
འབྱུང་བ་དང་ནི་འབྲེལ་བ་མེད་པའི་མར་མེ་ལ་སོགས་ཀྱི་འཇིག་པ་
མངོན་སུམ་གྱིས་མཐོང་བས་ཡོངས་སུ་གཅོད་པ་ཉིད་ཡིན་པའི་ཕྱིར།
ངག་དོན་ནི། ཆོས་ཅན་དང་ཆོས་འདྲ། མར་མེ་སྐད་ཅིག་ཐ་མ་
འཇིག་པ་མངོན་སུམ་གྱིས་གྲུབ་པའི་ཕྱིར་དུ་མངོན་སུམ་གྱིས་མཐོང་
ཡང་མ་ངེས་པའི་དཔེ་ཇི་ལྟ་བུ་ཞེ་ན། ཤེས་བྱ་ཆོས་ཅན། མྱུ་གུ་
སྐྱེད་པའི་ནུས་པ་ས་བོན་གྱི་དངོས་བོའི་རང་བཞིན་དུ་གྱུར་པ་མངོན་
སུམ་གྱིས་མཐོང་ཡང་ས་བོན་གྱིས་མྱུ་གུ་སྐྱེད་པའི་ནུས་པ་ལ་རྨོངས་
པར་འགྱུར་བ་སྲིད་དེ། ས་བོན་གྱིས་མྱུ་གུ་སྐྱེད་པ་ལ་ངེས་པ་གསལ་
པོ་མེད་པ་སྲིད་པའི་ཕྱིར་ཏེ། ས་བོན་ལ་མྱུ་གུ་དེ་མ་ཐག་འབྱུང་བ་
མེད་པས་ས་བོན་མཐོང་ལ་དེ་ལ་འབྲས་བུ་མྱུ་གུ་འབྱུང་བཞིན་པ་
མཐོང་བ་མེད་པའི་ཕྱིར། ཁ་དོག་མི་རྟག་པར་སྒྲུབ་པའི་རྗེས་སུ་
དཔག་པ་བརྗོད་པ་ཆོས་ཅན། དགོས་པ་ཡོད་དེ། ཁ་དོག་རྟག་
པར་སྒྲོ་འདོགས་པ་དེ་ཉིད་བཟློག་པའི་ཆེད་དུ་བརྗོད་པའི་ཕྱིར། བློ་
གྲོས་ཆེན་པོ་འཕགས་པ་ཆོས་ཅན། ཁྱོད་ཀྱི་ངོར་ཁ་དོག་མི་རྟག་པ་
-- 402 -



རྣམ་འགྲེལ་ལེའུ་གསུམ་པའི་ཊཱིཀྐ །
རྟགས་ཀྱིས་སྒྲུབ་པ་མི་དགོས་ཏེ། ཁྱོད་ཀྱིས་ཁ་དོག་མཐོང་བ་ཙམ་
ཉིད་ལས་མི་རྟག་པ་སོགས་རྣམ་པ་ཐམས་ཅད་དུ་ངེས་པར་བྱེད་པའི་
ཕྱིར། སྒྲ་བྱས་མི་རྟག་རྫས་ཐ་དད་མིན་ན། སྒྲ་ཐ་དད་ཇི་ལྟར་
འཇུག་ཅེ་ན། དོན་སྒྲ་དེ་ལ་ནི་ཆོས་ཅན། ཁྱོད་དང་ཁྱོད་ཀྱི་སྟེང་
གི་བྱས་མི་རྟག་སོགས་རྫས་ཐ་དད་དུ་མེད་དེ། ཁྱོད་དེ་དག་དང་སྒྲ་
ཐ་དད་མིན་པ་དང་། མ་བྱས་རྟག་པ་སོགས་ཐམས་ཅད་ལས་ལྡོག་
པའི་ཕྱིར། ཆོས་ཅན། ཁྱོད་དང་ཁྱོད་ཀྱི་སྟེང་གི་བྱས་མི་རྟག་
སོགས་རྫས་ཐ་དད་དུ་མེད་ཀྱང་སྒྲ་ཐ་དད་དུ་འཇུག་སྟེ། དེ་མེད་
ཀྱང་ལྡོག་པ་ཐ་དད་པའི་རྒྱུ་མཚན་ཅན་གྱི་བློ་དང༌། ཇི་ལྟར་བརྡར་
བཏགས་པའི་སྒྲ་ཐ་དད་པའི་རྟེན་ཅན་བཞིན་དུ་འཇུག་པར་འགྱུར་
བའི་ཕྱིར། འོ་ན། སྒྲ་དེ་མ་བྱས་རྟག་པ་སོགས་ལས་ལོག་ན། ཇི་
ལྟར་ལོག་པ་བཞིན་དུ་མ་ངེས་པའི་རྒྱུ་མཚན་ཅི་ཡིན་ཞེ་ན། སྒྲ་དེ་
ཡིས་ནི་ཆོས་ཅན། འཁྲུལ་རྒྱུ་མེད་ན་ངོ་བོ་ཉིད་ཀྱི་རང་དང་རང་གི་
རྗེས་སུ་མཐུན་པའི་བློ་སྐྱེད་པར་བྱེད་པ་ཡིན་ཏེ། དངོས་པོ་ཡིན་
པའི་ཕྱིར། གཉིས་པ་ནི། མངོན་སུམ་གྱིས་ཁ་དོག་མི་རྟག་པར་
རྟོགས་པ་ལས་ཡང་ན་སྡེ་པ་ཁ་ཅིག ཁ་དོག་རྒྱུན་ཆད་ཁ་མ་འདིར་
སྔར་ཡོད་ཕྱིས་མ་དམིགས་པའི་རྟགས་ལས་ཁ་དོག་གི་འཇིག་པ་རྗེས་
དཔག་གིས་གྲུབ་པ་ཡིན་ཏེ། སྡེ་པ་ཁ་ཅིག སྔར་བྱུང་གི་དངོས་པོ་
ཕྱིས་མེད་པར་གྱུར་པ་ལས། མི་རྟག་ཅེས་པ་ནི་བརྗོད་པ་ཡིན་པའི་
ཕྱིར། གསུམ་པ་ལ་གསུམ། རྩོད་པ། ལན། རང་ལུགས་་་
བསྡུས་ཏེ་བསྟན་པའོ། །
དང་པོ་ནི། རིགས་པ་ཅན་པ་ན་རེ། དངོས་པོ་ཙམ་མི་རྟག་
པ་མིན་ཏེ། ནམ་མཁའ་ཡང་མི་རྟག་པར་ཐལ་བའི་ཕྱིར་རོ། །ཞིག་
པ་ཡང་མི་རྟག་པ་མིན་ཏེ། དངོས་པོའི་མི་རྟག་པ་ཞེས་པའི་དྲུག་སྒྲ་
- 403 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྦྱར་དུ་མི་རུང་བའི་ཕྱིར། རིགས་ པ་ཅན་ པ་གང་གི་ལུགས་ལ་་་་
མཐའ་གཉིས་ཀྱིས་ཆོད་པའི་དེ། མཐའ་གཉིས་ཀྱི་དབུས་ན་གནས་
པའི་ཡོད་པའམ། ཡོད་པ་དེ་དང་འབྲེལ་པ་བརྗོད་པའི་ངང་ཚུལ་
ཅན་ གྱི་ དངོས་ པོ་ དེ་ མི་ རྟག་ པ་ ཉིད་ ཀྱི་ སྒའི་ དོན་ ཡིན་ ནོ་ ཞེ་ ན།
གཉིས་པ་ནི། རྒོལ་བ་དེའི་ལུགས་ལ་མཐའ་གཉིས་པོ་དེ་དག་གང་
ལས་བརྗོད་ཅེས་དྲིས་ པས། གལ་ཏེ་སྔར་མེད་ པའི་ མ་འོངས་པ་
དང༌། ཕྱིས་ མེད་པའི་འདས་པ་དེ་སྔ་ ཕྱིའི་མཐའ་ཡིན་ནོ་ཞེ་ན།
སྔ་ཕྱིར་མེད་པ་དེ་ཉིད་མི་རྟག་པ་ཅེས་མིན་ཞེས་དྲིས་པས། སྔ་ཕྱིར་
མེད་པ་ཆོས་ཅན། མི་རྟག་པ་མིན་ཏེ། དངོས་པོའི་མི་རྟག་པ་ཞེས་
པའི་དྲུག་ སྒྲ་ སོགས་ སྦྱར་ དུ་མི་རུང་བའི་ཕྱིར་ཞེ་ན། ཆོས་ ཅན།
མཐའ་མིན་པར་ཐལ། དངོས་པོའི་མཐའ་ཞེས་པའི་སྒྲ་དེ་ཅི་ལྟར་
སྦྱར་དུ་རུང་སྟེ་མི་རུང་བའི་ཕྱིར་ཏེ། དངོས་མེད་ཡིན་པའི་ཕྱིར།
མཐའ་གཉིས་ལས་ཡོད་པ་ཉིད་དང་འབྲེལ་བ་ཆོས་ཅན། སྔ་ཕྱི་མེད་
པའི་མཐའ་ཡིས་ཁྱད་པར་དུ་བྱས་པར་འགྱུར་བ་མ་ཡིན་པར་ཐལ།
རྟག་པ་ཡིན་པའི་ཕྱིར། གལ་ཏེ་སྔ་ཕྱི་མེད་པ་མཐའ་མིན་གྱི། རྒྱུ་
འབྲས་མཐའ་ཡིན་ནོ། ཞེ་ན། ཤེས་བྱ་ཆོས་ཅན། དངོས་པོ་དེ་
ལ་རྒྱུ་འབྲས་དེའི་ཁྱད་པར་ཅན་དུ་བརྗོད་པ་དེ་ཡང་མི་འགྲུབ་པར་
ཐལ། ཁྱད་ པར་ རྒྱུ་ འབྲས་ མེད་ པ་ ཉིད་དུ་ འགྱུར་ བའི་ ཕྱིར་ཏེ།
སྔར་མེད་གསར་བྱུང་གི་འབྲེལ་བ་མེད་པའི་ཕྱིར། རྟགས་ཁས་་་
བླངས་ཏེ། རིགས་པ་ཅན་པ་དེ་ཡིས་ནི་དངོས་པོ་སྔར་མེད་གསར་
བྱུང་འདོད་པ་མིན་པའི་ཕྱིར། སྔར་མེད་གསར་བྱུང་གི་འབྲེལ་པ་
མེད་ན་རྒྱུ་འབྲས་མེད་པས་མ་ཁྱབ་སྟེ། རྒྱུ་ལས་འབྲས་བུ་གསར་དུ་་
སྐྱེད་པ་མིན་གྱི། འབྲས་བུ་སྔར་ཡོད་པ་ཉིད་རང་རྒྱུ་དང་འཕྲོད་
འདུས་འབྲེལ་བར་བྱེད་པའི་ཕྱིར་ན། འཕྲོད་འདུ་ནི་རྒྱུ་ཡིན་ལ་
-- 404 ཁ



རྣམ་འགྲེལ་ལེའུ་གསུམ་པའི་ཊིཀྐ
འབྲེལ་བ་ནི་འབྲས་བུ་ཡིན་ནོ་ཞེས་གྲག་གོ། །འོ་ན། ཡོད་པ་ཉིད་དེ་
དང་འབྲེལ་པ་དེ་ཡང་ཆོས་ཅན། རྒྱུ་འདིའི་འབྲས་བུ་གང་ཡིན་ཏེ་
མ་ཡིན་པར་ཐལ། རྟག་པ་ཡིན་པའི་ཕྱིར། དངོས་པོར་རིལ་འདི་
ཆོས་ཅན། རྟག་པར་འགྱུར་བར་ ཐལ། དངོས་པོའི་འབྲས་བུ་
མིན་པ་དེའི་ཕྱིར། འབྲས་བུ་གང་ཞིག་ཡིན་ན་སྔར་མེད་པ་དེ་རྒྱུ་
ལས་གསར་དུ་བྱེད་དགོས་ན། དེ་མི་འཐད་པར་ཐལ། དངོས་པོ་
ལ་སྔར་མེད་གསར་བྱུང་ལྡན་པ་མིན་པའི་ཕྱིར། དངོས་པོ་དང༌།
སྔར་ མེད་ གསར་ བྱུང་ གི་ འབྲེལ་ བ་ ཁས་ ལེན་ པ་ མེད་ པའི་ ཕྱིར།
གསུམ་པ་ནི། རྫས་ཐ་དད་མེད་པའི་དོན་དུ་མངོན་པར་འདོད་པའི་
ཐ་དད་པ་ཅན་དངོས་མེད་འཛིན་པའི་བློ་དང་། བརྗོད་བྱ་རྫས་ཐ་
དད་མེད་པའི་དོན་དུ་མངོན་པར་འདོད་པ་ཅན་གྱི་དངོས་པོ་དང་
སྔར་མེད་བརྗོད་པའི་སྒྲ་ཐ་དད་འཇུག་པ་དེ་དངོས་པོ་སྔར་མེད་ལྡོག་
པ་ཐ་དད་པ་ཙམ་ལ་བརྟེན་པ་ཡིན་ཏེ། དངོས་པོ་དང་སྔར་མེད་
དོན་ གཞན་ ཡིན་ ན། འབྲེལ་ མེད་ ཡིན་ དགོས་ པ་ གང་ ཞིག
འབྲེལ་པ་མེད་ན་སྐྱོན་ཡོད་པ་དེའི་ཕྱིར། དངོས་པོ་དང་སྔར་མེད་
ཀྱི་འབྲེལ་པ་བརྗོད་པའི་སྒྲ་ཆོས་ཅན། དེ་གཉིས་ཀྱི་འབྲེལ་བ་རྫས་
གྲུབ་ཡུལ་དུ་བྱེད་པ་མིན་ཏེ། དེ་གཉིས་ལྡོག་པ་ཐ་དད་པ་ཙམ་ལ་
བརྟེན་ནས་འཇུག་པའི་ཕྱིར། གསུམ་པ་ནི། གཞལ་བྱ་གཉིས་
ཕྱིར་སོགས་ཚད་མའི་སྣང་ཡུལ་གྱི་གཞལ་བྱ་ལ་རང་སྤྱི་གཉིས་སུ་་་
གྲངས་ངེས་པའི་རྟགས་ཀྱིས་ཚད་མ་མངོན་རྗེས་གཉིས་སུ་གྲགས་པ་
ངེས་པར་སྒྲུབ་པ་མི་འཐད་དེ་ཚད་མ་མངོན་རྗེས་གཉིས་ཀས་རང་
མཚན་གཅིག་སྣང་ཡུལ་དུ་བྱེད་པ་སྲིད་པའི་ཕྱིར་ཏེ། སྔར་ཁང་ནང་
དུ་མེ་མངོན་སུམ་གྱིས་མཐོང་ཞིང་། ཕྱིས་དུ་བ་མཐོང་བའི་རྟགས་
ལས་ཁང་ནང་དེ་ན་སྔར་གྱི་མེ་ཡོད་དོ་སྙམ་དུ་འཛིན་པའི་རྗེས་དཔག་
- 405 -



]
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེ་དང་རྫས་གྱི་མེ་མཐོང་བའི་མངོན་སུམ་གཉིས་ཀས་སྔར་གྱི་མེ་རང་
མཚན་སྣང་ཡུལ་དུ་བྱེད་པའི་ཕྱིར་ཞེ་ན། དེ་ལྟ་བུའི་ཁྱད་པར་ངོ༌
ཤེས་ཀྱི་བློ་ཆོས་ཅན། ཚད་མ་མིན་ཏེ། མེ་སྐད་ཅིག་སྔ་ཕྱི་སོ་སོར་
ཐ་དད་པ་གཅིག་ཏུ་ཞེན་པའི་ཕྱིར། ཆོས་ཅན། ཁྱད་པར་རང་
མཚན་གྱི་གཟུང་ཡུལ་ཅན་ཉིད་ཀྱང་མ་ཡིན་པར་སྤྱི་འཛིན་པའི་རྗེས་
དཔག་ཏུ་ཐལ། ཕྱིས་ཀྱི་མེ་དེ་སྔར་མཐོང་བའི་མེ་དེ་དང་མཚུངས་
པར་འཛིན་པའི་རྗེས་དཔག་ཡིན་པའི་ཕྱིར། ཆོས་ཅན། སྤྱི་་་་
འཛིན་པ་རྗེས་དཔག་མིན་ཏེ། དེ་ཡིན་ན་དཔེ་དང་དཔེ་ཅན་ཐ་
དད་ཡིན་དགོས་པ་གང་ཞིག སྔར་གྱི་མེ་དེ་ཉིད་ཕྱིས་ཀྱི་མེ་འཇལ་
བའི་དཔེ་ཡིན་པའི་ཕྱིར་ཞེ་ན། སྔར་མེ་ཆོས་ཅན། ཕྱིས་མེ་འཇལ་
བའི་ཚེ་ན་གྲུབ་ཟིན་པར་ཐལ། ཕྱིས་ཀྱི་མེ་འཇལ་པའི་མཐུན་དཔེ་
ཉིད་ཡིན་པའི་ཕྱིར། འདོད་ན། ཁྱོད་འཇལ་བ་ལ་ཁྱད་པར་ངོ་
ཤེས་ ཀྱི་ ཚད་ མ་ གཞན་ གྱིས་ ཅི་ ཞིག་ བྱ་ སྟེ་ དོན་ མེད་ པར་ ཐལ།
འདོད་པ་དེའི་ཕྱིར། གལ་ཏེ་ཕྱིས་ཀྱི་མེ་འཇལ་བའི་ཚེ་བརྗེད་བའི་
ཕྱིར་སྐྱོན་མེད་དོ་ཞེ་ན། ཆོས་ཅན། དེའི་དཔེར་མ་ཡིན་པར་ཐལ།
དེའི་ཚེ་བརྗེད་པ་ཉིད་ཡིན་པའི་ཕྱིར། ཁྱད་པར་ངོ་ཤེས་ཀྱི་ཚད་མ་
ཕྱི་མ་དོན་མེད་པ་མ་ཡིན་ཏེ། གལ་ཏེ་སྔར་མཐོང་བའི་མེ་ལ་ཕྱིས་ཀྱི་
དངོས་ པོའི་ནི་ཁྱད་པར་ངོ༌ཤེས་ཀྱི་ཚད་མས་གྲུབ་པའི་ཕྱིར་ཞེ་ན།
ཁྱད་པར་ངོ་ཤེས་ཆོས་ཅན། ཁྱོད་ཀྱིས་གྲུབ་པ་དེ་རྒྱབ་བརྟེན་ཚད་
མ་ཅན་མིན་པར་ཐལ། སྔར་མེད་དང་ཕྱིས་མེད་དངོས་པོ་གཞན་
ཡིན་པ་ལ་སྔར་མེད་དེ་ཕྱིས་མེད་དེ་ཉིད་དུ་སྒྲོ་འདོགས་པའི་ཕྱིན་ཅི་
ལོག་ པ་ ཡིན་ པའི་ ཕྱིར། མ་ གྲུབ་ སྟེ། གཅིག་ ཡིན་ ནོ་ ཞེ་ ན།
མངོན་སུམ་དང་ཁྱད་པར་ངོ་ཤེས་ཀྱི་ཡུལ་དུ་གྱུར་པའི་མེ་ཆོས་ཅན།
ཁྱེད་གཉིས་གཅིག་གྲུབ་པ་ན་གཉིས་ཀ་གྲུབ་པར་ཐལ། གཅིག་ཡིན་
ཡ- 406 -
m



རྣམ་འགྲེལ་ལེའུ་གསུམ་པའི་ཊཱིཀྐ
པའི་ཕྱིར། འོ་ན། དེ་བློ་རིགས་གང་ཡིན་ཞེ་ན། ཁྱད་པར་ངོ་
ཤེས་ཆོས་ཅན། མཁས་པས་དྲན་པར་ཤེས་ཏེ། ཕྱིས་ཀྱི་མེ་དེ་སྔར་
གྱི་མེ་གཞན་དང་གཅིག་ཏུ་མཚམས་སྦྱོར་བའི་ཞེན་པ་ཡིན་པའི་ཕྱིར།
གལ་ཏེ་ཁྱད་པར་ངོ་ཤེས་ཆོས་ཅན། དྲན་པ་མིན་ཏེ། རྟགས་ལ་
ལྟོས་པའི་ཕྱིར་ཞེ་ན། རྟགས་ཞེས་པ་རྒྱུ་མཚན་ཅན་ལ་ཟེར་རམ།
ཚུལ་གསུམ་ཚང་བའི་རྟགས་ལ་ཟེར། དང་པོ་ལྟར་ན། རྟགས་ལ་
ལྟོས་ན་དྲན་ཤེས་མིན་པས་མ་ཁྱབ་པར་ཐལ། རྟགས་ཞེས་པ་རྒྱུ་
མཚན་ཅན་ལ་བརྗོད་པ་གང་ཞིག དྲན་ཤེས་ཐམས་ཅད་རྒྱུ་མཚན་
མེད་ པར་ མི་ སྐྱེ་ བའི་ ཕྱིར། གཉིས་ པ་ ལྟར་ ན། དེ་ ཆོས་ ཅན།
ཚུལ་གསུམ་ཚང་བའི་རྟགས་ལ་ལྟོས་པ་མི་འཐད་དེ། ཁྱོད་ཀྱི་རྟེན་
གཏན་ཚིགས་དེའི་ཁྱབ་པ་འཁྲུལ་པ་ཅན་ཡིན་པའི་ཕྱིར།
གཉིས་པ་མངོན་སུམ་རང་གི་ངོ་བོ་ལ་ལོག་པར་རྟོག་པ་དགག་
པ་ལ། མངོན་གསུམ་ཡང་དག་བཤད་པ་དང༌། ངོན་སུམ་ལྟར་
སྣང་བཤད་པ་གཉིས། དང་པོ་ལ། ་ མངོན་སུམ་གྱི་མཚན་ཉིད་
དང་། མཚན་གཞིའི་དབྱེ་བ་གཉིས། དང་པོ་ལ། མངོན་སུམ་
རྟོག་བྲལ་དུ་སྒྲུབ་པ་དང༌། རྟོག་བཅས་དགག་པ་གཉིས། དང་པོ་
ནི། སྒྲུབ་བྱེད་དགོད་པ་དང་། ཞར་བྱུང་གཞན་གྱི་སྒྲུབ་བྱེད་
དགག་པ་དང༌། རང་གི་སྒྲུབ་བྱེད་གཞན་བསྟན་པའོ། །
དང་པོ་ལ། མངོན་སུམ་གྱིས་གྲུབ་པ་དང་། རྗེས་དཔག་
གིས་གྲུབ་པའི་ཚུལ་གཉིས། དང་པོ་ནི། ལེའུ་གཉིས་པར་བསྟན་
པའི་གསར་དུ་མི་སླུ་བའི་རིག་པ་དེ་ཚད་མའི་མཚན་ཉིད་རྣམ་དག་ཏུ་
རྟོགས་པའི་ཕྱིར། རྣམ་བཅད་ལ་ཚད་མའི་གྲངས་དང༌། གཞལ་
བྱའི་གྲངས་དང་། ཚད་མའི་ངོ་བོ་དང་། ཚད་མའི་འབྲས་བུ་ལ་
ལོག་པར་རྟོག་པའི་ལོག་རྟོག་བཞི་བསལ་ནས། ཡོངས་གཅོད་ལ།
- 407 -



i
is
roar i
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཚད་མའི་གྲངས་དང༌། ། གཞལ་བྱའི་གྲངས་དང་། ཚད་མའི་ངོ་
བོ་དང་། ཚད་མའི་འབྲས་བུ་བཞི་རྣམས་སྟོན་པ་ཡིན་ལ། དེ་ཡང་
གོང་དུ། ཚད་མའི་གྲངས་དང༌། གཞལ་བྱའི་གྲངས་ལ་ལོག་རྟོག་
བསལ་ནས། ཚད་མའི་གྲངས་དང་། གཞལ་བྱའི་གྲངས་བསྟན་
ཟིན་ལ། འདིར་ཚད་མའི་ངོ་བོ་ལ་ལོག་རྟོག་སེལ་ཚུལ་འཆད་དེ།
ལྷས། ཚད་མའི་གྲངས་ལ་སོགས་པ་ལ་ལོག་པར་རྟོག་པ་བཞིའི་ནང་
ནས། གྲངས་ལ་ལོག་པར་རྟོག་པ་བསལ་ཟིན་ཏོ། །ངོ་བོ་ལ་ལོག་
པར་རྟོག་པ་བསལ་བར་བཞེད་ནས། མངོན་སུམ་རྟོག་དང་བྲལ་
བར་ནི། ། ཞེས་སོགས་གསུངས་པའི་ཕྱིར། ཚད་མའི་ངོ་བོ་ལ་ལོག་
རྟོག་སེལ་བའི་ཚུལ་དེ་ལ་ཡང་། རྗེས་དཔག་ལ་ལོག་རྟོག་སེལ་བའི་
ཚུལ་དང་། མངོན་སུམ་ལ་ལོག་རྟོག་སེལ་བའི་ཚུལ་ གཉིས་ལས།
དང་པོ་ནི། ལེའུ་དང་པོར། རྟགས་ཀྱི་འཇུག་ཚུལ་དང༌། རྟོག་
པའི་འཇུག་ཚུལ་རྣམས་རྒྱས་པར་བསྟན་པ་ལ་བརྟེན་ནས་རྟོགས་ནུས་
པས། འདིར་དངོས་བསྟན་བསྟན་བྱའི་གཙོ་བོར་བྱས་ནས་མི་་་་
འཆད་ལ། མངོན་སུམ་ལ་ལོག་རྟོག་ སེལ་ བའི་ ཚུལ་ དེ་ ལ་ ཡང་།
མངོན་སུམ་ཡང་དག་ལ་ལོག་རྟོག་སེལ་བའི་ཚུལ་དང་། དེའི་གོལ་
ས་མི་མཐུན་ཕྱོགས་ཤེས་པའི་ཕྱིར་དུ་མངོན་སུམ་ལྟར་སྣང་ལ་ལོག་
རྟོག་སེལ་བའི་ཚུལ་གཉིས་ཡོད་ལ། དང་པོ་ལ་ཡང༌། དབང་པོའི་
མངོན་སུམ་ལ་ལོག་རྟོག་སེལ་བའི་ཚུལ་དང་། ཡིད་ཀྱི་མངོན་སུམ་
ལ། རང་རིག་མངོན་སུམ་ལ། རྣལ་འབྱོར་མངོན་སུམ་ལ་ལོག་
རྟོག་སེལ་བའི་ཚུལ་རྣམས་སུ་ཡོད་ལ། དེའི་ནང་ནས་འདིར་དབང་
པོའི་མངོན་སུམ་ལ་ལོག་རྟོག་སེལ་ཚུལ་འཆད་པ་ཡིན་ལ། དེ་ཡིན་
ན། དེའི་ལོག་རྟོག་དེ་གང་། དེ་སེལ་བའི་ཚུལ་དེ་ཇི་ལྟ་བུ་ཞེས་
ཟེར་ན། དབང་པོའི་མངོན་སུམ་ལ་ལོག་པར་རྟོག་པའི་ལོག་རྟོག་དེ་
– 408 -
2



རྣམ་འགྲེལ་ལེའུ་གསུམ་པའི་ཊཱིཀྐ
ལ་ཡང་། དེའི་ངོ་བོ་ལ་ལོག་པར་རྟོག་པའི་ལོག་རྟོག་དང་། དེའི་
འཛིན་སྟངས་ལ་ལོག་པར་རྟོག་པའི་ལོག་རྟོག་གཉིས་ལས། དང་པོ་
ནི། རིགས་པ་ཅན་པ་ན་རེ། མངོན་སུམ་ ཐམས་ཅད་ངེས་པའི་
བདག་ཉིད་ཅན་ཡིན་ཏེ། རྣམ་པར་རྟོག་ པ་དང་བཅས་ པ་ ཁོ་་་་
ནའོ། །ཞེས་མངོན་སུམ་ཐམས་ཅད་རྟོག་པར་འདོད་པའི་ལོག་རྟོག་
གཅིག་དང༌། རིག་བྱེད་སྒྲའི་ཚད་མར་གྱུར་པ་སྨྲ་བ་ན་རེ། སྒྲ་ཡི་
རྗེས་འབྲངས་མ་གཏོགས་པའི། ། ཤེས་དེ་འཇིག་རྟེན་ན་ཡོད་མིན། །
ཤེས་ པ་ ཐམས་ ཅད་ སྒྲ་ དང་ནི། ། ལྡན་ པ་ ཉིད་ དུ་ བརྗོད་ པ་ ཡིན།
ཞེས་མངོན་སུམ་ཚད་མ་རྟོག་པར་འདོད་པའི་ལོག་རྟོག་དང༌། དང་
པོར་དོན་ལ་གཏོད་པར་བྱེད་པའི་ཤེས་པ་སྐད་ཅིག་མ་གཅིག་རྟོག་
མེད་ཀྱི་ཤེས་པ་ཡིན་གྱི། དེའི་རྗེས་སུ་སྐྱེས་པའི་ཤེས་པ་ཐམས་ཅད་
རྟོག་པ་ཡིན་ཞེས་མངོན་སུམ་རྟོག་པར་འདོད་པའི་ལོག་རྟོག་རྣམས་སུ་
ཡོད་ཅིང་། རྒོལ་བ་དེ་རྣམས་ཀྱང་དབང་པོའི་མངོན་སུམ་འདོད་ཀྱི་
ཡིད་ཀྱི་མངོན་སུམ་དང༌། རང་རིག་མངོན་སུམ། རྣལ་འབྱོར་
མངོན་སུམ་རྣམས་མི་འདོད་པས་དབང་པོའི་མངོན་སུམ་ལ་ལོག་པར་
རྟོག་པ་ཤ་སྟག་ཡིན་ལ། དེས་ན་དབང་པོའི་མངོན་སུམ་ལ་ལོག་
པར་རྟོག་པའི་ལོག་རྟོག་དེ་རྣམས་ཀྱང་དབང་པོའི་མངོན་སུམ་གྱི་ངོ་
བོ་དང་། འཛིན་སྟངས་གཉིས་ཀྱི་ནང་ནས། ངོ་བོ་ལ་ལོག་པར་
རྟོག་པ་ཡིན། ཡུལ་བདེན་གཉིས་ཀྱི་ནང་ནས་ཀུན་རྫོབ་ལ་ལོག་
ཞུགས་ཡིན། བདག་འཛིན་གཉིས་ཀྱི་ནང་ནས་གང་ཟག་གི་བདག་
འཛིན་གྱི་ཆར་གཏོགས་ཡིན། སྒྲིབ་པ་གཉིས་ཀྱི་ནང་ནས། ཉོན་
སྒྲིབ་ཀྱི་ཆར་གཏོགས་པ་ཡིན། དེ་ལྟ་བུའི་ལོག་རྟོག་དེ་སེལ་བ་ལ།
མིང་དང་རིགས་སོགས་སྦྱོར་བ་ཡི། ། རྟོག་པ་དང་བྲལ་མངོན་སུམ་
མོ། །ཞེས་སྨོས་པ་ཙམ་མ་གཏོགས། མངོན་སུམ་རྟོག་བྲལ་དུ་སྒྲུབ་
-- 409 –
གི
༡
༡)4



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའི་རིགས་པ་རྒྱས་པར་མ་བསྟན་ལ། འདིར་མིང་དང་ཞེས་སོགས་
ཀྱི་མདོའི་དོན་བཤད་པའི་སྒོ་ནས། མངོན་སུམ་རྟོག་བྲལ་དུ་སྒྲུབ་
པའི་རིགས་པ་རྒྱས་པར་འཆད་པ་ལ། མངོན་སུམ་རྟོག་དང་བྲལ་
པར་ནི། །ཞེས་པ་ནས། བརྟེན་ནས་མིག་བློ་སྐྱེ་བར་འགྱུར། །ཞེས་
པའི་བར་གསུངས་རྒོལ་བ་དེ་རྣམས་ཀྱང་དབང་པོའི་མངོན་སུམ་མེད་
པར་མི་འདོད་ཀྱི། དབང་པོའི་མངོན་སུམ་རྟོག་པར་འདོད་པ་ཤ་
སྟག་ཡིན་པས། དབང་པོའི་མངོན་སུམ་ལ་ལོག་རྟོག་སེལ་བའི་་་
སྐབས་སུ་དབང་པོའི་མངོན་སུམ་ཡོད་པར་སྒྲུབ་པའི་རིགས་པ་རྒྱས་
པར་མ་གསུངས་པར། དེ་རྟོག་བྲལ་དུ་སྒྲུབ་པའི་རིགས་པ་རྒྱས་པར་
བཤད་པ་ཡིན་ནོ། །ཚུར་མཐོང་གི་དབང་པོའི་མངོན་སུམ་ལ་རང་
རྒྱངས་ཆད་དུ་སྣང་བ་དེ་། སྣང་བ་ལྟར་དུ་གྲུབ་པར་འཛིན་པ་ནི།
དབང་མངོན་གྱི་ངོ་བོ་དང་འཛིན་སྟངས་ལ་ལོག་རྟོག་ཡིན། ཡུལ་
བདེན་གཉིས་ཀྱི་ནང་ནས་དོན་དམ་ལ་ལོག་ཞུགས་ཡིན། བདག་
འཛིན་གཉིས་ཀྱི་ནང་ནས་ཆོས་ཀྱི་བདག་འཛིན་ཡིན། སྒྲུབ་པ་་་
གཉིས་ཀྱི་ནང་ནས་ཤེས་སྒྲིབ་ཡིན། དེ་ལྟ་བུའི་ལོག་རྟོག་སེལ་བའི་
ཚུལ་ངེས་དོན་གྱི་མདོ་དང་སྦྱར་ནས་འཆད་པ་ལ། ཇི་ལྟ་ཇི་ལྟར་
དོན་བསམ་པ། ཞེས་སོགས་གསུངས།།
ཁོ་ན་རེ། མདོ་ལས། མིང་དང་རིགས་སོགས་སྦྱོར་བ་ཡི། །
རྟོག་པ་དང་བྲལ་མངོན་སུམ་མོ། ། ཞེས་མངོན་སུམ་རྟོག་བྲལ་དུ་་་
གསུངས་ན། དེ་ཚད་མ་གང་གིས་གྲུབ་ཅེ་ན། མངོན་སུམ་རྟོག་
པར་སྒྲོ་འདོགས་པའི་གྲུབ་མཐས་རྒྱུད་བསླད་པའི་མཁས་པའི་ངོར་
མངོན་སུམ་གྱིས་གྲུབ་ཅེས་སྟོན་པ་ནི། དེ་འདྲའི་མཁས་པ་ཆོས་ཅན།
ཁྱོད་ཀྱི་ངོར་མངོན་སུམ་རྟོག་པ་དང་བྲལ་བར་རྟགས་ཡང་དག་གིས་
སྒྲུབ་མི་དགོས་ཏེ། ཁྱོད་ཀྱི་ངོར་མངོན་སུམ་རྟོག་པ་དང་བྲལ་བར་
-- 410 ཡ



རྣམ་འགྲེལ་ལེའུ་གསུམ་པའི་ཊཱིཀྐ
ནི། མངོན་སུམ་ཉིད་ཀྱིས་འགྲུབ་པར་འགྱུར་བའི་ཕྱིར་ཏེ། ཁྱོད་
ཀྱི་ངོར་སྐྱེ་བོ་ཀུན་གྱི་རྣམ་རྟོག མིང་སྤྱི་དང་དོན་སྤྱི་གཟུང་ཡུལ་དུ་
ཡོད་པ་ལ་བརྟེན་པ་ཅན་རྣམས། སོ་སོར་རང་རང་ཉམས་སུ་མྱོང་
བའི་རང་རིག་མངོན་སུམ་གྱིས་ངེས་པར་རིག་པར་བྱ་བ་ཡིན་པའི་
ཕྱིར། ཁོ་ན་རེ། མངོན་སུམ་རྟོག་དང་བྲལ་བར་ནི་ཞེས་དེ་རྟོག་
བྲལ་ཡིན་པ་མི་འཐད་པར་ཐལ། ཤེས་པ་ཐམས་ཅད་འདིའོ་སྙམ་
པའི་རྟོག་པ་ཡིན་པའི་ཕྱིར་ཟེར་ན། རྟོགས་དེ་མི་འཐད་པར་ཐལ།
ཕྱི་རོལ་གྱི་ཡུལ་ཐམས་ཅད་ལས་ནི་སེམས་ཕྱིར་འཕྲོ་བ་བསྡུས་ནས།
ནང་གི་བདག་ཉིད་རྟོག་པའི་རླུང་གིས་གཡོ་བ་མེད་པར་གནས་པ་
ནའང་མིག་གི་སྒོ་ནས་གཟུགས་དག་ནི་གསལ་བར་མཐོང་བའི་བློ་དེ་
དབང་པོ་ལས་སྐྱེས་པའི་ཤེས་པ་ཡིན་པའི་ཕྱིར། ཁོ་ན་རེ། མ་ཁྱབ་
སྟེ། དེ་འདྲའི་གནས་སྐབས་ཀྱི་དབང་པོ་ལས་སྐྱེས་པའི་ཤེས་པ་དེ་
རྟོག་པ་ཡིན་པའི་ཕྱིར་ཟེར་ན། སྔར་བཤད་པའི་རྟོག་པ་ཡུལ་ཐམས་
ཅད་ལས་ནི་ཕྱིར་འཕྲོ་བ་བསྡུས་ནས། ནང་གི་བདག་ཉིད་རྟོག་པའི་
རླུང་གིས་གཡོ་བ་མེད་པའི་གནས་སྐབས་ཀྱི་དབང་པོའི་རྟོག་པ་སྟེ་
ཤེས་པ་དེ་རྟོག་པ་མེད་པར་ཐལ། དེ་ཡོད་ན་རྟོག་པ་ཡུལ་ཐམས་
ཅད་ལ་ཕྱིར་འཕྲོ་བ་བསྡུས་པ་དེ་ལས། སླར་ཡང་རྗེས་ཐོབ་ཏུ་ཅུང་
ཟད་རྣམ་པར་རྟོག་པ་ན། སྔར་ཁོ་བོའི་རྣམ་རྟོག་འདི་འདྲར་གྱུར་
ཏོ་ ཞེས་ རིག་ དགོས་ པ་ ལས་ མ་ རིག་ པའི་ ཕྱིར། གཉིས་ པ་ ལ།
དབང་ཤེས་རྟོག་བྲལ་དུ་སྒྲུབ་པ་དང་། མཐོང་རྟོག་གཅིག་ཏུ་འདོད་
པ་དགག་པའོ། ། །
དང་པོ་ནི། ཁོ་ན་རེ། མངོན་སུམ་རྟོག་དང་བྲལ་བར་ནི།
ཞེས་བཤད་པ་དེ་མི་འཐད་པར་ཐལ། དབང་ཤེས་ཐམས་ཅད་མིང་
སྦྱོར་རྟོག་པ་ཡིན་པའི་ཕྱིར་ཟེར་ན། དེ་འགོག་པ་ལ། དང་པོ་
-
411
ཕག་འཚལ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟགས་དགོད་པ་ནི། བ་ལང་འཛིན་པའི་དབང་པོ་ལས་སྐྱེས་པའི་བློ་
ཐམས་ཅད་ཆོས་ཅན། མིང་སྦྱོར་རྟོག་པ་མ་ཡིན་པར་ཐལ། ཁྱོད་
ཁྱད་པར་བ་ལང་རང་མཚན་སྣང་ཡུལ་དུ་བྱེད་པ་ཅན་གྱི་ཤེས་པ་ཡིན་
པའི་ཕྱིར། ཁོ་ན་རེ། མ་གྲུབ་སྟེ། དེས་བ་སྤྱི་རྟག་དངོས་སྣང་ཡུལ་
དུ་བྱེད་པའི་ཕྱིར་ཞེ་ན། འོ་ན། དེ་བ་ལང་གི་གསལ་བ་རང་་
མཚན་དང་རྫས་གཅིག་གམ་ཐ་དད་བྱས་པ་ལ། གྲངས་ཅན་པ་ན་
རེ། དེ་དེ་དང་ཆ་མེད་རྫས་གཅིག་ཡིན་ནོ་ཞེ་ན། དེ་མ་ཡིན་པར་
ཐལ། དེ་ཡིན་ན་བ་ལང་ཡུལ་དུས་གཅིག་ཏུ་མཐོང་པའི་བ་ལང་གི་
ཁྱད་པར་དཀར་ཟལ་ལ་ནི་རྗེས་སུ་འགྲོ། ཡུལ་དུས་གཞན་འགའ་
ཞིག་ཏུ་མཐོང་བའི་བ་ལང་ནག་སྒྱུར་ལ་རྗེས་སུ་འགྲོ་བར་མི་འགྱུར་
དགོས་པ་ལས་རྗེས་སུ་འགྲོ་བར་འགྱུར་བའི་ཕྱིར། བྱེ་བྲག་པ་ན་རེ།
དེ་དེ་དང་རྫས་ཐ་དད་ཡིན་ནོ་ཞེ་ན། བ་ལང་གི་གསལ་བ་རང་
མཚན་པ་དེ་ལས་བ་ལང་གི་སྤྱི་དོན་གཞན་རྫས་ཐ་དད་པ་ཡོད་པ་མ་
ཡིན་པར་ཐལ། དེ་ལས་རྫས་ཐ་དད་པའི་བ་ལང་གི་སྤྱི་དོན་གཞན་
ཚད་མའི་བློ་ལ་སྣང་བ་མེད་པའི་ཕྱིར། དེས་ན་བ་ལང་འཛིན་པའི་
དབང་ཤེས་ཆོས་ཅན། བ་སྤྱི་རྟག་དངོས་སྣང་ཡུལ་དུ་བྱེད་པ་མིན་
ཏེ། དེ་ཡོད་པ་ལ་རིགས་པས་གནོད་པ་དེའི་ཕྱིར། རྩ་བ་ལ་ཁྱབ་
པ་ཡོད་དེ། རྟོག་པས་རང་མཚན་སྣང་ཡུལ་དུ་བྱེད་པ་མི་སྲིད་པའི་
ཕྱིར་ཏེ། ཁྱད་པར་རང་མཚན་རྣམས་ལ་དོན་དམ་པར་རྗོད་བྱེད་ཀྱི་
སྒྲ་དག་ནི་འཇུག་པ་སྲིད་པ་ཡོད་པ་མ་ཡིན་པའི་ཕྱིར་ཏེ། དེ་ལ་དོན་
དམ་པར་བརྡ་འཇུག་པ་ནི་མེད་པའི་ཕྱིར་རོ། ། དེར་ཐལ། བརྡ་
དུས་ཀྱི་ཁྱད་པར་རང་མཚན་ཐ་སྙད་ཀྱིས་དུས་ཀྱི་རང་མཚན་ལ་རྗེས་
སུ་འགྲོ་བ་མེད་པས་ནའོ། །་
ཁྱད་པར་རྣམས་ལ་སྒྲ་དག་ནི། ཞེས་པ་ལ་ཁྱབ་པ་ཡོད་དེ།
– 412 -



རྣམ་འགྲེལ་ལེའུ་གསུམ་པའི་ཊཱིཀྐ
རྗོད་བྱེད་ཀྱི་སྒྲ་རྣམས་ཀྱི་ཡུལ་གང་ཡིན་པ་དེ་ཉིད་ལ་དམིགས་ནས།
རྟོག་པས་དོན་དེ་རྣམས་ཉིད་ནི་འདིའོ་ཞེས་བརྡ་སྦྱོར་བར་བྱེད་པའི་
ཕྱིར། ཁོ་ན་རེ། ཤིང་འཛིན་དབང་ཤེས་རྟོག་པ་ཡིན་པར་ཐལ།
དེ་དང་ཤིང་འཛིན་རྟོག་པ་གཉིས་སྣང་ཡུལ་གཅིག་ཡིན་པའི་ཕྱིར་ཞེ་
ན། དེ་མ་ཡིན་པར་ཐལ། ཤིང་དེའི་མིང་འདིའོ་ཞེས་ནི་བརྡ་
འབྲེལ་བྱེད་པའི་རྟོག་པ་ལ་ཤིང་གི་མིང་དོན་དུ་སྣང་བ་ནི་གང་ཡིན་པ་
དེ་དག་ཉིད་ནི་ཤིང་གི་བརྡ་འབྲེལ་བྱེད་པའི་རྟོག་པའི་སྣང་ཡུལ་ཡིན་
ན། དེ་ནི་ཤིང་འཛིན་དབང་པོའི་མངོན་སུམ་གྱི་གཟུང་དོན་ གྱི་
སྤྱོད་ཡུལ་མ་ཡིན་པའི་ཕྱིར། གཞན་ཡང་། ཐལ་ཆོས་སྔ་མ་ལ།
རྟགས་ནི། ཤིང་གི་བརྡ་བྱེད་པ་དེའི་ཚེ་ཤིང་འཛིན་དབང་ཤེས་ལ་
གསལ་བར་སྣང་བ་ཡི་དོན་ཤིང་དེ་ཤིང་འཛིན་དབང་ཤེས་ལ་སྣང་བ་
ལྟར། ཤིང་འཛིན་རྟོག་པ་ལ་སྣང་བ་ནི་མེད་པའི་ཕྱིར། ཁྱབ་སྟེ།
ཤེས་པ་དེ་གཉིས་ལ་ཤིང་གསལ་བར་སྣང་མི་སྣང་གི་སྣང་ཚུལ་ཐ་དད་
པ་ཡི་སྒོ་ནས་ནི། ཤེས་པ་དེ་གཉིས་ཀྱི་སྣང་ཡུལ་གྱི་དོན་རྣམས་ཐ་
དད་པའི་ཁྱད་པར་དུ་བྱེད་པ་ཡིན་པའི་ཕྱིར། ཁོ་ན་རེ། ཤེས་པ་
དེ་གཉིས་སྣང་ཡུལ་གཅིག་མིན་ན། ཤིང་འཛིན་མིག་ཤེས་ཀྱི་སྣང་
ཡུལ་དུ་གྱུར་པའི་ཤིང་ལ་དམིགས་ནས། འདི་ཤིང་ངོ་ཞེས་བརྡ་སྦྱོར་
བ་འགའ་ལོ་ཞེ་ན། མི་འགལ་ཏེ། མིག་ཤེས་ལ་སྣང་བའི་དོན་ཤིང་
དེ་ལ་རྟོག་པས་འདི་ཤིང་ངོ་ཞེས་བརྡ་བྱེད་པ་དེའི་ཚེ་ན་ཡང༌། འདི་
ཤིང་ངོ་ཞེས་ཤིང་གི་བརྡ་འབྲེལ་བྱེད་པའི་རྟོག་པ་གཞན་གྱིས་བསྟན་
པ་གང་ཡིན་པ་དེའི་ཚེ། ཤིང་གི་དོན་སྤྱི་དེ་ཉིད་སྣང་ཡུལ་དུ་བྱས་
ནས་ཤིང་ཞེས་པའི་སྒྲ་དང་། དེའི་རྗེས་སུ་འབྲང་བའི་རྟོག་པ་ཡིས་
ཤིང་གི་བརྡ་སྦྱོར་བར་བྱེད་ཀྱི། ཤིང་འཛིན་དབང་པོའི་མངོན་སུམ་
གྱི་སྤྱོད་ཡུལ་གྱི་ཤིང་དེ་རྟོག་པས་སྣང་ཡུལ་དུ་བྱས་ནས་དེ་ལྟར་བྱེད་པ་
- 413 -
ir ir ar



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མ་ཡིན་པའི་ཕྱིར། ཕྱི་མ་མ་གྲུབ་ན། ཤིང་འཛིན་རྟོག་པ་ལ་ཤིང་
གསལ་བར་སྣང་བར་ཐལ། ཤིང་འཛིན་མིག་ཤེས་ཀྱི་སྣང་ཡུལ་གྱི་
ཤིང་དེ། ཤིང་འཛིན་རྟོག་པའི་སྣང་ཡུལ་ཡིན་པའི་ཕྱིར། འདོད་
ན། དེ་མ་ཡིན་པར་ཐལ། དེ་ཡིན་ན་མིག་གི་དབང་པོའི་བྱ་བ་
མེད་པའི་ལོང་བའི་རྒྱུད་ལ། གཞན་གྱིས་ཤིང་ཞེས་བརྗོད་པའི་ངག་
ཙམ་གྱི་ཤིང་གསལ་བར་སྣང་བའི་ཤིང་འཛིན་རྟོག་པ་སྐྱེ་དགོས་པ་
ལས་དེ་འདྲ་སྐྱེ་བ་མེད་པའི་ཕྱིར། གཞན་ཡང་། ཤིང་འཛིན་མིག་
ཤེས་ཀྱི་སྣང་ཡུལ་ གྱི་ཤིང་དེ། ཤིང་འཛིན་རྟོག་པའི་སྣང་ཡུལ་མ་
ཡིན་པར་ཐལ། དེ་ཡིན་ན། ཤིང་གི་མིང་དོན་གྱི་འབྲེལ་བ་མ་བྱས་
པར་ཡང་། ཤིང་ཞེས་པའི་ངག་ཙམ་ལས་ཤིང་གོ་དགོས་པ་ལས།
དེ་མ་བྱས་པར་དེ་གོ་བ་སྲིད་པ་ཅན་མ་ཡིན་པའི་ཕྱིར་ཏེ། དེ་ཡིན་ན།
དེ་འདྲའི་མིང་དོན་གྱི་འབྲེལ་ པ་མི་ཤེས་པའི་ གང་ ཟག་ གིས་ ཀྱང༌།
ཤིང་ཞེས་པའི་ངག་ཙམ་ལས་ཤིང་རང་ཉིད་ཤེས་པར་ཐལ་བར་འགྱུར་
བའི་སྐྱོན་ཡོད་པའི་ཕྱིར་རོ། ། གཉིས་པ་ལ་གཉིས། མཐོང་རྟོག་
གཅིག་ཏུ་ཞེན་པའི་རྒྱུ་མཚན་དང༌། རྩོད་སྤང་ངོ་། །
དང་པོ་ནི། དེ་ཕྱིར་དབང་པོ་ལས་སྐྱེས་བློ། །ཞེས་པར་ཤིང་
འཛིན་དབང་མངོན་རྟོག་པ་ཡིན་པ་བཀག་པ་ལ། རིགས་པ་ཅན་པ་
ན་རེ། ཤིང་འཛིན་དབང་མངོན་རྟོག་པ་ཡིན་པར་ཐལ། དེ་་་
གཉིས་ གང་ ཟག་ གཅིག་ གི་ རྒྱུད་ ལ་ ཅིག་ ཅར་དུ་ འཇུག་ པའི་ ཕྱིར།
ཁྱབ་སྟེ། གང་ཟག་གཅིག་གི་རྒྱུད་ལ་བློ་དུ་མ་ཅིག་ཅར་སྐྱེ་བ་མི་སྲིད་
པའི་ཕྱིར། གཞན་ཡང་། ཤིང་འཛིན་དབང་མངོན་རྟོག་པ་མ་
ཡིན་ན། དེ་གཉིས་ཅིག་ཅར་དུ་འཁྲུལ་བའི་རྒྱུ་མེད་པར་ཐལ། དེ་
གཉིས་སྐད་ཅིག་མ་ཡིན་པའི་ཕྱིར་ཞེ་ན། མ་ཁྱབ་སྟེ། བླུན་པོ་
རིགས་པ་ཅན་པ་དག་དེ་དག་ནི་གཅིག་ཏུ་ཞེན་པའི་རྒྱུ་མཚན་ཡོད་དེ།
– 414



རྣམ་འགྲེལ་ལེའུ་གསུམ་པའི་ཊཱིཀྐ་
ངེད་བློ་དུ་མ་ཅིག་ཅར་སྐྱེ་བར་འདོད་པའི་ལུགས་ལ། རྟོག་བཅས་
ཤིང་འཛིན་རྟོག་པ་དང་། རྟོག་པ་མེད་པའི་ཡིད་ཤིང་འཛིན་དབང་
མངོན་གཉིས་ཅིག་ཅར་དུ་ནི་འཇུག་པའི་ཕྱིར་རམ་བློ་དུ་མ་ཅིག་ཅར་
མི་སྐྱེ་བའི་ལུགས་ལ། དེ་གཉིས་རང་ཡུལ་ལ་འཇུག་པ་མྱུར་པའི་རྒྱུ་
མཚན་གྱིས་གཅིག་ཏུ་ཞེན་པ་ཡིན་པའི་ཕྱིར། གཉིས་པ་ལ་གཉིས།
དབང་ ཤེས་ ཡུལ་ ལ་ ཆད་ ཅིང་ འཇུག་ པར་ ཐལ་ བ་ སྤང་ བ་ དང་།
དེའི་ལན་དགག་པའོ། །
དང་ པོ་ ནི། ཅིག་ ཅར་ དུ་ ནི་ འཇུག་ ཕྱིར་ རམ་ ཞེས་ པར།
ཤིང་འཛིན་དབང་མངོན་དང་། ཤིང་འཛིན་རྟོག་པ་གཉིས་ཅིག་
ཅར་དུ་འཇུག་པ་ཅིག་ཀྱང་ཡོད། དེ་གཉིས་གཅིག་ཀྱང་མ་ཡིན་བྱས་
པ་ལ། ཁོ་ན་རེ། གལ་ཏེ་ཤིང་འཛིན་དབང་ཤེས་དང་། ཤིང་
འཛིན་རྟོག་པ་གཉིས་ཅིག་ཅར་དུ་མི་སྐྱེ་བར་ཐལ། དེ་གཉིས་གཅིག་
མ་ཡིན་པའི་ཕྱིར། འདོད་ན། དེ་གཉིས་རིམ་གྱིས་སྐྱེ་བར་ཐལ།
དེ་གཉིས་སྐྱེ་བ་གང་ཞིག ཅིག་ཅར་དུ་མི་སྐྱེ་བའི་ཕྱིར། འདོད་ན།
ཤིང་འཛིན་དབང་མངོན་སྐད་ཅིག་སྔ་ཕྱིའི་བར་དུ། ཤིང་འཛིན་
པའི་རྣམ་རྟོག་གིས་བར་བཅད་པ་ཡིན་པར་ཐལ། འདོད་པ་དེའི་
ཕྱིར། འདོད་ན། ཤིང་མཐོང་བའི་དབང་ཤེས་སྐད་ཅིག་སྔ་ཕྱི་
བར་མ་ཆད་དུ་སྣང་བ་མ་ཡིན་པར། རྒྱུན་ཆད་ཅིང་སྣང་བར་་་་
འགྱུར་བ་ཡིན་པར་ཐལ། འདོད་པ་དེའི་ཕྱིར་ཞེ་ན། རིགས་པ་
ཅན་པ་གཞན་གྱི་ལྟར་ནའང་། གཟུགས་ལས་རིགས་ནི་ཐ་དད་པའི་
འདས་པའི་སྒྲ་ལ་རྣམ་པར་རྟོག་པའི་ཚེ། གཟུགས་འཛིན་མིག་ཤེས་
སྐད་ཅིག་སྔ་ཕྱི་བར་མ་ཆད་དུ་ཇི་ལྟར་ཡང་སྣང་བ་མ་ཡིན་པར་ཐལ།
དེ་སྐད་ཅིག་སྔ་ཕྱིའི་བར་དུ་འདས་པའི་སྒྲ་འཛིན་རྟོག་པས་ཆོད་པའི་
ཕྱིར། མ་གྲུབ་ན་སོང་། དེར་ཐལ། དེ་གཉིས་རིམ་གྱིས་སྐྱེ་པའི་
- 415 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཕྱིར། མ་གྲུབ་ན་སོང༌། དེར་ཐལ། དེ་གཉིས་སྐྱེ་བ་གང་ཞིག
དེ་གཉིས་ཅིག་ཅར་དུ་མི་སྐྱེ་བའི་ཕྱིར། མ་གྲུབ་ན་སོང༌། དེར་
ཐལ། དེ་གཉིས་གཅིག་མ་ཡིན་པའི་ཕྱིར། འཁོར་གསུམ་རིམ་
བཞིན་ཁས་བླངས། གཉིས་པ་ལ། དོན་དགག་པ་དང་། དཔེ་
དགག་པའོ། །
དང་པོ་ནི། ཁོ་ན་རེ། གལ་ཏེ། གཞན་གྱིའང་རིགས་ནི་
ཐ་དད་པའི། ། ཞེས་ པ་མ་ཁྱབ་སྟེ། མགལ་མེ་མྱུར་དུ་བསྐོར་བ་་
མཐོང་བའི་དབང་ཤེས་སྐད་ཅིག་སྔ་ཕྱིའི་བར་སྟོངས་འཛིན་པའི་ཤེས་
པ་གཞན་གྱིས་བར་ཆོད་ཀྱང་འཇུག་པ་དང་གཟུང་དོན་དངོས་པོའི་
ཕྱོགས་ཀྱི་སྟོབས་དང་ལྡན་པའི་རྒྱུ་མཚན་གྱིས་བར་ཆད་དུ་སྣང་བར་
འདོད་པ་བཞིན་དུ། འདས་པའི་སྒྲ་ལ་རྟོག་པ་འཇུག་པའི་སྐབས་ཀྱི་
གཟུང་འཛིན་མིག་ཤེས་སྔ་ཕྱིའི་བར་དུ། འདས་པའི་སྒྲ་འཛིན་རྟོག་
པས་ཆོད་ཀྱང་བར་མ་ཆད་དུ་ སྣང་བར་འདོད་པ་ཡིན་ཏེ། མིག་
ཤེས་སྔ་ཕྱི་དེ་རྣམས་འཇུག་པ་མྱུར་བའི་ཕྱིར་དང་། གཟུང་དོན་
དངོས་པོའི་ཕྱོགས་ཀྱི་སྟོབས་དང་ལྡན་པ་ཡིན་པའི་ཕྱིར་ཞེ་ན། ལན་
དེ་ནི་མངོན་སུམ་རྟོག་མེད་དུ་འདོད་པ་གཞན་གྱི་ལུགས་ལའང་་་་་
མཚུངས་པ་ཡིན་ཏེ། ཇི་ལྟར་མཚུངས་ན། ཤིང་འཛིན་མིག་ཤེས་
སྔ་ཕྱིའི་བར་དུ་དེ་འཛིན་པའི་རྟོག་པས་བར་ཆོད་ཀྱང་། བར་མ་
ཆད་དུ་སྣང་བ་ཡིན་པར་ཐལ། མིག་ཤེས་སྔ་ཕྱི་དེ་རྣམས་འཇུག་པ་
མྱུར་བའི་ཕྱིར་དང༌། གཟུང་དོན་དངོས་པོའི་ཕྱོགས་ཀྱི་སྟོབས་དང་
ལྡན་པ་ཡིན་པའི་ཕྱིར། གཞན་ཡང་། ཡི་གེ་ས་ར༔ དང་ར་ས་ཐོབ་
པའི་ཉན་ཤེས་ཆོས་ཅན། ཡི་གེ་དེ་གཉིས་བར་ཆད་དང་བཅས་པ་
ཡིན་ཀྱང་ཅིག་ཅར་ཏེ་བར་མ་ཆད་དུ་ཐོས་ཏེ་སྣང་བར་འགྱུར་བར་
ཐལ། དེ་གཉིས་ཐོས་པ་མྱུར་བའི་ཕྱིར། ཁྱབ་པ་ཁས། འདོད་
ཁ 416 ས་



རྣམ་འགྲེལ་ལེའུ་གསུམ་པའི་ཊཱིཀྐ
ན་ཡི་གེ་ས་ར ཞེས་དང་པོར་ཐོས་པ་ལས་མཚོ་གོ་བ་དང་ར་ས ཞེས་
དང་པོར་ཐོས་པ་ལས་རོ་གོ་བའི་ཁྱད་པར་མེད་པར་ཐལ། འདོད་
པའི་ཕྱིར། བྱས་པ་ལ། ཁོ་ན་རེ། ཁྱབ་པ་ཁས་བླངས་བཞིན་དུ་
མ་ཁྱབ་སྟེ། ཡི་གེ་ས་ར༔ དང་། ར་ས གཉིས་ཀྱིས་བར་དུ་སའི་
སྲོག་ཡིག་ཨ་ཐུང་འཛིན་པའི་ཉན་ཤེས་སྐད་ཅིག་མ་གཅིག་གིས་བར་
ཚོད་པའི་ཕྱིར། བར་ཆོད་པར་སྣང་བ་ཡིན་ནོ་ཞེ་ན། འོ་ན་རིགས་
པ་ཅན་པའི་ལུགས་འདིར་ཡང་། གཟུགས་སྒྲ་ལ་སོགས་པའི་དོན་ལྔ་
པོ་ཀུན་དང་ཅིག་ཅར་དུ་འདུས་པ་ཅན་གྱི་དབང་པོ་གཟུགས་ཅན་ལྔ་
དང་། དེ་མ་ཐག་རྐྱེན་ཡིད་བྱེད་ལྔ་རྣམས་ནུས་ལྡན་དུ་ཡོད་ཅིང་།
རྟོག་པ་ཡང་ཡུལ་ལ་འཇུག་བཞིན་པ་དེའི་ཚེ་ན་འཇུག་ཤེས་དྲུག་པོ་
རིམ་གྱིས་སྐྱེ་བར་ཐལ། སྐྱེ་བ་གང་ཞིག ཅིག་ཅར་དུ་མི་སྐྱེ་བའི་
ཕྱིར། ཕྱི་མ་ཁས་བླངས་ཏེ། དེ་རྣམས་གཅིག་མ་ཡིན་པའི་ཕྱིར།
འཁོར་གསུམ་ ཁས་ སོ། ། འཁོར་གསུམ་ཁས་བླངས་བཞིན་དུ་ཡོད་་་
འདོད་ན། དེའི་ཚེ་ན་མིག་ཤེས་སྔ་ཕྱིའི་བར་དུ་རྣ་བའི་ཤེས་པ་
སོགས་ འཇུག་ ཤེས་ ལྔས་ ཆོད་ པར་ ཐལ། འདོད་ པའི་ ཕྱིར།
འཁོར་གསུམ་ཁས་བླངས་བཞིན་དུ་འདོད་ན། དེའི་ཚེ་ན་མིག་ཤེས་
སྔ་ཕྱི་བར་མ་ཆོད་དུ་སྣང་བ་ཡིན་པར་ཐལ། འདོད་པ་དེའི་ཕྱིར།
འཁོར་གསུམ་ཁས་བླངས་བཞིན་དུ་མ་ཁྱབ་སྟེ། དེའི་ཚེ་ན་མིག་ཤེས་
སྔ་ཕྱིའི་བར་དུ་རྣ་བའི་ཤེས་པ་སོགས་གཞན་ལྔ་པོ་རྣམས་ཀྱིས་ཆོད་ན་
ཡང་ཆོད་པ་མེད་པ་བཞིན་དུ་སྣང་ པ་ ཡིན་ནོ་ཞེ་ན། ཡི་གེ་ ས་་་་
ར དང་ར་ས འཛིན་པའི་ཉན་བློ་གང་ཡིན་པ་དེ་ལ། ཡི་གེ་དེ་
གཉིས་ཀྱི་བར་གྱི་མིང་གི་ཐུང་ངུ་མཐར་ཐུག་པའི་སའི་སྲོག་ཡིག་ཨ་
ཐུང་འཛིན་པའི་ཤེས་པ་སྐད་ཅིག་མ་གཅིག་དང་འདྲེས་པའི་ཕྱིར་རམ་
སྟེ་རྒྱུ་མཚན་གྱིས་བར་ཆོད་པར་སྣང་བ་དེ་ངོ་མཚར་ཆེ་སྟེ། དེ་མི་
- 417 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འཐད་པར་ཐལ། ཕྱོགས་སྔ་མ་དེའི་ཕྱིར་། ཁོ་ན་རེ། རྩ་བའི་
རྟགས་གཉིས་པ་མ་གྲུབ་བོ་ཞེ་ན། བློ་དུ་མ་ནི་ཅིག་ཅར་དུ་སྐྱེ་བར་
འགྱུར་ བར་ ཐལ། རྐྱེན་ གསུམ་ ཚན་ པ་ ལྔ་ ཅིག་ ཅར་ དུ་ཉེ་ ཞིང་།
རྟོག་པ་ཡུལ་ལ་འཇུག་པའི་ཚེ་ན། འཇུག་ཤེས་དྲུག་ཅིག་ཅར་དུ་སྐྱེ་
བ་དེའི་ཕྱིར། འདས་པའི་སྒྲ་ལ་རྟོག་པ་འཇུག་པའི་སྐབས་ཀྱི་གཟུང་
འཛིན་ མིག་ ཤེས་ སྐད་ ཅིག་ སྔ་ ཕྱི་ བར་ ཆད་ དང་ བཅས་ པ་ དང་།
ཤིང་འཛིན་མིག་ཤེས་སྐད་ཅིག་སྔ་ཕྱི་བར་ཆད་མེད་པ་ཇི་ལྟར་ཡིན་པ་
མི་འཐད་པར་ཐལ། དེ་རྣམས་བར་མ་ཆད་དུ་ཚད་མའི་བློ་ལ་སྣང་
བ་ལ་ཡང་ཁྱད་པར་མེད་པའི་ཕྱིར། གཞན་ཡང་། ཡིད་ཀྱི་རྟོག་པ་
འབའ་ཞིག་ཡུལ་ལ་འཇུག་པ་ལའང་ཡུལ་རིམ་ཅན་དུ་འཛིན་པ་དེའི་
ཚེ། ཡུལ་རིམ་ཅན་དུ་འཛིན་པར་མི་འགྱུར་བར་ཅིག་ཅར་དུ་འཛིན་
པ་ཡིན་པར་ཐལ། དེའི་ཚེ་ཡུལ་ལ་འཇུག་པ་མྱུར་བའི་ཕྱིར། ཁོ་ན་
རེ། བློ་དུ་མ་ཅིག་ཅར་དུ་སྐྱེ་ན། ཡིད་གཟུགས་མཛེས་ལ་ལྷག་པར་
ཆགས་པའི་སེམས་ ཅན་གྱི་རྒྱུད་ལ་སྒྲ་འཛིན་ཚད་མ་སྐྱེ་བ་མེད་པ་་
འགལ་ལོ་ཞེ་ན། སྐབས་ལ་ལར་ཡིད་གཟུགས་མཛེས་ལ་ཀུན་ཏུ་
ཆགས་པའི་སེམས་ཅན་དོན་སྒྲ་ཉེ་བར་ཡོད་པའི་རྒྱུད་ལའང་སྒྲ་འཛིན་
ཚད་མ་སྐྱེ་བ་མེད་པ་གང་ཡིན་པ་དེ་ཆོས་ཅན། བློ་དུ་མ་ཅིག་ཅར་དུ་
མི་སྐྱེ་བའི་རྒྱུ་མཚན་གྱིས་ཁྱོད་མི་སྐྱེ་བ་མིན་ཏེ། ཡིད་གཟུགས་་་་
མཛེས་ལ་ལྷག་པར་ཆགས་པས་གཞན་སྒྲ་འཛིན་ཚད་མ་སྐྱེད་པའི་ནུས་
པ་ཉམས་པའི་རྒྱུ་མཚན་གྱིས་ཁྱོད་མི་སྐྱེ་བ་ཡིན་པའི་ཕྱིར། གཞན་
ཡང་། ཡིད་གཟུགས་མཛེས་ལ་ལྷག་པར་ཆགས་པའི་སེམས་ཅན་གྱི་
རྒྱུད་ལ་དེ་ལྟར་ཆགས་པའི་ཚེ་སྒྲ་འཛིན་ཚད་མ་ཅིའི་ཕྱིར་མི་སྐྱེ་པའི་
རྩོད་པ་དེ་ཆོས་ཅན། ཁྱོད་བློ་དུ་མ་ཅིག་ཅར་དུ་སྐྱེ་བར་འདོད་པ་ཁོ་
ནས་སྤང་དགོས་པ་མ་ཡིན་པར་ཐལ། དེ་ལྟར་འདོད་པ་དང་མི་
- 418 -



རྣམ་འགྲེལ་ལེའུ་གསུམ་པའི་ཊཱིཀྐ
འདོད་པ་གཉིས་ཀ་ལ་ཡང་རྩོད་པ་འདི་ སྤང་དགོས་པར་ཡོད་པའི་
ཕྱིར། གཉིས་པ་ནི། མགལ་མེའི་འཁོར་ལོར་མཐོང་པའི་དབང་
ཤེས་དེ། མགལ་མེ་སྔ་ཕྱི་མཚམས་སྦྱོར་བས་གཟུང་དོན་བྱས་པ་ལས་
སྐྱེས་པ་མ་ཡིན་པར་ཐལ། མགལ་མེ་ལ་ སོགས་པ་མྱུར་དུ་འཇུག་
པའི་ཚེ་མགལ་མེ་སྐད་ཅིག་སྔ་མའི་རྗེས་སུ་ཕྱི་མ་འགྲོ་བ་མྱུར་བས་
གནོད་པ་བྱས་པ་ཅན་གྱི་མིག་གི་དབང་པོ་བསླད་པ་ལས། མགལ་
མེ་འཁོར་ལོར་འཁྲུལ་བའི་དབང་ཤེས་སྐྱེ་བ་ཡིན་པའི་ཕྱིར། ལ་
སོགས་ པས་ གྲུབ་ འཇུག་ པ་ སོགས་ གཟུང་ ངོ༌། ། གཉིས་ པ་ ལ།
དབང་པོ་ལས་སྐྱེས་པའི་རྟགས་དགག་པ་དང་། དེས་གཞན་ཡང་
ཁེགས་པར་བསྟན་པའོ། །
དང་པོ་ནི། ཀུན་ལས་བཏུས་ཀྱི་འགྲེལ་བྱེད་པཎྜི་ཏ་སྲིད་པའི་
བདག་པོ་ལ་སོགས་པ་ལ་ལ་ན་རེ། བརྡ་བྱང་རྒན་པོའི་དབང་ཤེས་
ཆོས་ཅན། རྟོག་མེད་ཀྱི་ཤེས་པ་ཡིན་ཏེ། རང་རྒྱུད་དབང་བློ་ལ་
སྐྱེས་པའི་ཤེས་པ་ཡིན་པའི་ཕྱིར་དང་། མྱོང་པའི་རྣམ་པས་འཇུག་
པའི་ཤེས་པ་ཡིན་པའི་ཕྱིར་ཏེ། ཡིད་ལས་བྱུང་བ་མ་ཡིན་པའི་ཤེས་
པ་ཡིན་པའི་ཕྱིར། དཔེར་ན། བྱིས་པའི་དབང་བློ་བཞིན་ཞེས་
ཟེར་ན། འོ་ན་བྱིས་པའི་དབང་བློ་རྟོག་མེད་ཀྱི་ཤེས་པ་ཡིན་པ་ཉིད་
ཀྱི་རྒྱུ་མཚན་ཅི་ཡིན་བྱས་པ་ལ། ཁོ་ན་རེ། དེའི་རྒྱུ་མཚན་ཡོད་དེ།
རང་ཡུལ་གྱི་བརྡ་འཛིན་པའི་ནུས་པ་ཉམས་པ་ཉིད་ཀྱི་ཤེས་པ་ཡིན་
པའི་ཕྱིར། ཞེས་བཀོད་པའི་ཚེ་ན། དེ་དེ་སྒྲུབ་ཀྱི་རྒྱུ་མ་དམིགས་
པའི་རྟགས་ཡང་དག་ཡིན་ནོ་ཞེས་སྨྲའོ། ། དཔེ་སྒྲུབ་པའི་སྐབས་སུ་
བཤད་པའི་རང་ལུས་ཀྱི་བརྡ་འཛིན་པའི་ནུས་པ་ཉམས་པའི་ཤེས་པ་
ཡིན་པ་དེ། བྱིས་པའི་དབང་ཤེས་རྟོག་བྲལ་དུ་སྒྲུབ་པའི་རྟགས་ཡང་
དག་ཡིན་པ་འགོག་པ་ལ། དེ་དག་གི་ཞེས་པ་ནས། དབང་སྐྱེས་ལ་
= 419 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡང་འགྱུར་ཞེས་པའི་བར་གསུངས། དེར་མ་ཟད་རང་རྒྱུ་དབང་པོ་
གཟུགས་ཅན་པ་ལས་སྐྱེས་པའི་ཤེས་པ་དེ། རྒན་པོའི་དབང་ཤེས་
རྟོག་བྲལ་དུ་སྒྲུབ་པའི་རྟགས་ཡང་དག་ཡིན་པ་འགོག་པ་ལ། འདི་
འདྲ་ཞེས་པའི་རྐང་བ་གཅིག་གསུངས། བྱིས་པའི་དབང་ཤེས་་་་་
རིགས་པ་ཅན་པའི་ངོར་རྒན་པོའི་དབང་ཤེས་རྟོག་བྲལ་དུ་སྒྲུབ་པའི་
མཐུན་དཔེར་བཀོད་པ་དེ་ཡང་མི་རིགས་ཞེས་སྟོན་པ་ལ། བྱིས་ལ་
ཞེས་སོགས་རྐང་པ་གསུམ་གསུངས། འདི་འདྲ་འདི་ཡང་ཞེས་པར་
རང་རྒྱུ་དབང་པོ་གཟུགས་ཅན་པ་ལས་སྐྱེས་པའི་ཤེས་པ་དེ། རྒན་
པོའི་དབང་ཤེས་རྟོག་བྲལ་དུ་སྒྲུབ་པའི་རྟགས་ཡང་དག་ཡིན་པ་འགོག་
པའི་རིགས་པ་ལ་བརྟེན་ནས། མྱོང་བའི་རྣམ་ པས་ ཤེས་ པ་དང་།
ཡིད་ལས་བྱུང་བ་མ་ཡིན་པའི་ཤེས་པ་ཡང་དེ་སྒྲུབ་ཀྱི་རྟགས་ཡང་དག་
ཡིན་པ་ཁེགས་ཞེས་སྟོན་པ་ལ། འདིས་ནི་ཞེས་སོགས་རྐང་པ་གཅིག་
གསུངས། རིགས་པ་ཅན་པ་དེ་དག་གི་ནི་ལྟར་ན། བརྡ་ལ་མ་བྱང་
བའི་བྱིས་པའི་རྒྱུད་ཀྱི་བློ་ཐམས་ཅད་ཆོས་ཅན། རྟོག་མེད་ཀྱི་ཤེས་
པ་ཡིན་པར་ཐལ། རང་ཡུལ་གྱི་བརྡ་འཛིན་པའི་ནུས་པ་ཉམས་པའི་
ཤེས་པ་ཡིན་པའི་ཕྱིར། རྟགས་ཁས་སོ། །འདོད་ན། དེ་ཆོས་ཅན།
བྱིས་པའི་རྒྱུད་ཀྱི་མངོན་སུམ་བཞིན་དུ་རང་གི་སྣང་ཡུལ་གསལ་བར་
སྣང་བ་ཉིད་དུ་འགྱུར་བར་ཐལ། འདོད་པའི་ཕྱིར། གཞན་ཡང་།
བྱིས་པ་དེ་ནི་ཆོས་ཅན། ཕྱིས་རྒན་པོར་གྱུར་ནས་ཀྱང་བརྡ་འཛིན་
པ་ནི་འགྱུར་བར་ཐལ། ཕྱིས་རྒན་པོར་གྱུར་ནས་བརྡ་འཛིན་པ་ཡི་
རྒྱུ་དང་བྲལ་བའི་ཕྱིར། མ་གྲུབ་ན། བྱིས་པའི་རྒྱུད་ཀྱི་བློ་ཐམས་
ཅད་རྟོག་མེད་ཀྱི་ཤེས་པ་ཡིན་པར་བུད། དེ་ལ་ཁོ་ན་རེ། གལ་ཏེ།
བརྡ་ཡི་རྒྱུ་དང་བྲལ་བའི་ཕྱིར། །ཞེས་པ་མ་གྲུབ་སྟེ། བྱིས་པ་ཆུང་
ངུའི་ རྒྱུད་ལ། ད་ལྟ་ བརྡ་ ལ་ མ་ བྱང་ བའི་ ཡིད་ ཡོད་ པ་དེས་ ན།
- 420 --
Ciric I



རྣམ་འགྲེལ་ལེའུ་གསུམ་པའི་ཊཱིཀྐ
བྱིས་པ་ཆུང་ངུ་དེ་ཕྱིས་རྒན་པོར་གྱུར་པ་ན་ཡུལ་གྱི་བརྡ་འཛིན་པར་
འདོད་དོ་ཞེ་ན། བྱིས་པའི་རྒྱུད་ཀྱི་ཡིད་དེ་བཞིན་དུ་བྱིས་པའི་རྒྱུད་
ཀྱི་དབང་པོ་ལས་སྐྱེས་པའི་མངོན་སུམ་ལ་ཡང་། ཕྱིས་བརྡ་འཛིན་
པའི་ནུས་པ་ཡོད་པར་འགྱུར་བར་ཐལ། བྱིས་པའི་རྒྱུད་ཀྱི་ཡིད་དེས་
ཕྱིས་བརྡ་འཛིན་པ་གང་ཞིག དེའི་རྒྱུད་ཀྱི་ཡིད་དང་། དེའི་་་
མངོན་སུམ་གཉིས་ད་ལྟ་ རྟོག་མེད་ཀྱི་ཤེས་པར་མཚུངས་པའི་ཕྱིར།
དེ་ལ་ཁོ་ན་རེ། བྱིས་པའི་རྒྱུད་ཀྱི་མངོན་སུམ་ཆོས་ཅན། ཕྱིས་བརྡ་
འཛིན་པར་མི་འགྱུར་ཏེ། དབང་པོ་ལས་སྐྱེས་པའི་ཤེས་པ་ཡིན་པའི་
ཕྱིར་ཞེ་ན། དབང་པོ་ལས་སྐྱེས་པའི་ཤེས་པ་འདི་འདྲ་འདི་ཡང་
ཆོས་ཅན། དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། དེ་སྒྲུབ་
ཀྱི་ལྷག་ལྡན་གྱི་སྒྲས་བརྗོད་པའི་དེ་སྒྲུབ་ཀྱི་མ་ངེས་པའི་གཏན་ཚིགས་
ཡིན་པའི་ཕྱིར། སྔ་ཕྱི་གཅིག་ཏུ་འཛིན་པའི་ནུས་པས་སྟོང་བ་དེ་
ཉིད་དེ་སྒྲུབ་ཀྱི་རྟགས་ཡང་དག་ཡིན་ནོ་ཞེ་ན། འོ་ན། བྱིས་པ་
ཆུང་ངུའི་དབང་བློ་རྟོག་བྲལ་དུ་སྒྲུབ་པ་ལ་སྒྲུབ་པར་བྱེད་པ་གང་ཡིན་
པ། སྔ་ཕྱི་གཅིག་ཏུ་འཛིན་པར་ནུས་པས་སྟོང་བ་གང་ཡིན་པ་དེ་
ཉིད་རིགས་པ་ཅན་པའི་ངོར་རྒན་པོའི་དབང་བློ་རྟོག་བྲལ་དུ་སྒྲུབ་
པའི་སྐབས་འདིར་ཡང་རྟགས་ཡང་དག་ཏུ་བརྗོད་པར་བྱ་རིགས་པར་
ཐལ། སྔ་ཕྱི་གཅིག་ཏུ་འཛིན་པའི་ནུས་པས་སྟོང་བ་དེ་དེའི་ངོར་དེ་
སྒྲུབ་ཀྱི་རྟགས་ཡང་དག་ཡིན་པ་གང་ཞིག རིགས་པ་ཅན་པའི་ངོར་
བྱིས་པའི་དབང་བློ་དེ་དང་རྒན་པོའི་དབང་བློ་གཉིས་ནི་རྟོག་བྲལ་དུ་
སྒྲུབ་དགོས་པར་མཚུངས་པའི་ཕྱིར་ཏེ། རིགས་ པ་ ཅན་པ་དེ་དེ་
གཉིས་ རྟོག་ པར་ འདོད་ པར་ མཚུངས་ པའི་ཕྱིར། གཉིས་ པ་ ནི།
རང་རྒྱུ་དབང་པོ་གཟུགས་ཅན་པ་ལས་བྱུང་བའི་ཤེས་པ་རྒན་པོའི་
དབང་ཤེས་རྟོག་བྲལ་དུ་སྒྲུབ་པར་བྱེད་པའི་རྟགས་ཡང་དག་ཡིན་པ་
- 421 —



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འགོག་པའི་རིགས་ པ་བསྟན་པ་འདིས་ནི་ཆོས་ཅན། དགོས་ པ་་་
གཞན་ཡང་ཡོད་དེ། མྱོང་བའི་རྣམ་པས་འཇུག་པའི་ཤེས་པ་དང༌
ཡིད་ལས་བྱུང་བ་མིན་པའི་ཤེས་པ་སོགས། རྒན་པོའི་དབང་ཤེས་
རྟོག་བྲལ་དུ་སྒྲུབ་པའི་རྟགས་ཡང་དག་མ་ཡིན་པར་བཤད་པའི་ཆེད་
ཡིན་པའི་ཕྱིར། གསུམ་པ་ལ། དབང་ཤེས་དོན་སྦྱོར་རྟོག་པ་ཡིན་
པ་དགག་པ་དང༌། སྒྲ་སྦྱོར་རྟོག་པ་ཡིན་པ་དགག་པ་གཉིས། ཁྱབ་
པ་ སྒྲུབ་ པ། རྟགས་ དགོད་ པ། ཕྱོགས་ ཆོས་ སྒྲུབ་ པ་ གསུམ།
དང་པོ་ནི། མངོན་སུམ་རྟོག་བྲལ་དུ་སྒྲུབ་པའི་རིགས་པ་སྤྱིར་འཆད་
པ་ལ། མངོན་སུམ་རྟོག་དང་བྲལ་བར་ནི། ཞེས་པ་ནས། ཁྱད་
པར་དང་ནི་ཞེས་པའི་བར་གསུངས། མངོན་སུམ་རྟོག་བྲལ་དུ་སྒྲུབ་
པའི་རིགས་པ་སོ་སོར་ཕྱེ་ནས་འཆད་པ་ལ། ཁྱད་པར་དང་ནི་ཞེས་
པ་མན་གསུངས། དེའི་ནང་ནས་རང་ལུགས་ཀྱི་མངོན་སུམ་རྟོག་
བྲལ་དུ་སྒྲུབ་པའི་རིགས་པ་སྤྱིར་འཆད་པ་ལ། མངོན་སུམ་རྟོག་དང་
བྲལ་བར་ནི། ། ཞེས་པ་ནས། ལ་ལར་དབང་སྐྱེས་ལ་སོགས་ཕྱིར།
ཞེས་པའི་བར་གསུངས། གཞན་ལུགས་ཀྱི་མངོན་སུམ་རྟོག་བྲལ་དུ་
སྒྲུབ་པའི་རིགས་པ་ལྟར་སྣང་དུ་སྟོན་པ་ལ། ལ་ལར་དབང་སྐྱེས།
ཞེས་ པ་ ནས། ཁྱད་ པར་ དང་ ནི། ཞེས་ པའི་ བར་ གསུངས།
མངོན་སུམ་རྟོག་བྲལ་དུ་སྒྲུབ་པའི་རིགས་པ་སོ་སོར་ཕྱེ་ནས་འཆད་པ་
ནི། མདོར། མིང་དང་རིགས་སོགས་སྦྱོར་བ་ཡི། །རྟོག་པ་དང་
བྲལ་མངོན་སུམ་མོ། །ཞེས་གསུངས། དེའི་དགོངས་པ་འགྲེལ་བ་ལ།
འདིར་ཁྱད་པར་དང་ནི་ཞེས་ སོགས་གསུངས། དེའི་ནང་ནས་་་་
རིགས་ པ་ ཅན་པས་དབང་ཤེས་དོན་སྦྱོར་རྟོག་པར་འདོད་པས་དེ་
འགོག་པ་ལ། ཁྱད་པར་ཞེས་སོགས་གསུངས། རིག་བྱེད་པས་དབང་
ཤེས་མིང་སྦྱོར་རྟོག་པར་འདོད་བས་དེ་འགོག་པ་ལ། བརྡ་དྲན་པ་
- 422 -



རྣམ་འགྲེལ་ལེའུ་གསུམ་པའི་ཊཱིཀྐ
ཞེས་སོགས་གསུངས། དེའི་ནང་ནས་རིགས་སོགས་སྦྱོར་བ་ཡི། །
རྟོག་པ་དང་བྲལ་མངོན་སུམ་མོ། ཞེས་པའི་དོན་བཤད་པའི་སྒོ་ནས་
དབང་ཤེས་དོན་སྦྱོར་རྟོག་པ་ཡིན་པ་འགོག་རིགས་པ་མདོར་བསྟན་གྱི་
ཚུལ་གྱིས་སྟོན་པ་ལ། །ཁྱད་པར་དང་ནི་ཞེས་སོགས་ཤོ་ལོ་ཀ་གཉིས་
གསུངས། རྗེས་འགྲོ་ཅན་གྱི་སོགས་ཀྱིས་རྒྱས་པར་བཤད། དེ་
ཕྱིར་ཞེས་སོགས་རྐང་པ་བཞིས་མཇུག་བསྡུས་ནས་སྟོན་པ་ཡིན་ནོ། །
དེའི་ནང་ནས་དབང་ཤེས་རྟོག་བྲལ་དུ་སྒྲུབ་པའི་ཁྱབ་པ་དཔེའི་སྟེང་
དུ་སྟོན་པ་ལ། ཁྱད་པར་ཞེས་པ་ནས། དཔེར་དབྱུག་ཅན་ཞེས་
པའི་བར་གསུངས། དེའི་ཕྱོགས་ཆོས་སྒྲུབ་པ་ལ། རིགས་སོགས་
ཀྱི། ཞེས་སོགས་རྐང་པ་ཕྱེད་དང་གསུམ་གསུངས། རྟགས་་་་་
དགོད་པ་ལ། དེས་ན་ཞེས་པའི་རྐང་པ་གཅིག་གསུངས། དེའི་
ཚུལ་ནི། རིགས་པ་ཅན་པ་ན་རེ། མངོན་སུམ་རྟོག་དང་བྲལ་བར་
ནི། ། ཞེས་མངོན་སུམ་རྟོག་བྲལ་གྱིས་ཁྱབ་པར་བཤད་པ་མི་འཐད་
པར་ཐལ། ཤིང་འཛིན་མངོན་སུམ་དེ་ཤིང་གི་རིགས་དོན་གཞན་
དང་། དེ་དང་ལྡན་པའི་གསལ་བ་རྣམས་ལ་ལྟོས། དོན་སྦྱོར་རྟོག་
པ་ཡིན་པའི་ཕྱིར་ཟེར་ན། ཤེས་བྱ་ཆོས་ཅན། ཤིང་གི་རིགས་དོན་
གཞན་དང༌། དེ་དང་ལྡན་པའི་གསལ་བ་རྣམས་དང་པོར་སོ་སོར་
བཟུང་ནས་ཕྱིས་གཅིག་ཏུ་སྦྱོར་བའི་ནུས་པ་མེད་ན། ཤིང་གི་རིགས་
དོན་གཞན་དང་། དེ་དང་ལྡན་པའི་གསལ་བ་རྣམས་ལ་ལྟོས་ཏེ་
དོན་སྦྱོར་རྟོག་ པ་ མིན་ པས་ ཁྱབ་སྟེ། དོན་སྦྱོར་རྟོག་ པ་ ཡིན་ ན།
ཁྱད་པར་དུ་བྱེད་པའི་ཆོས་དང་ནི་ཁྱད་པར་གྱི་གཞི་དང་། དེ་་་
གཉིས་ཀྱི་འབྲེལ་པ་དང་། འཇིག་རྟེན་གྱི་གཞུང་ལུགས་སྒྲའི་ཐ་སྙད་
རྣམས་ནི་དང་པོར་སོ་སོར་བཟུང་ནས་ཕྱིས་དེ་དག་བསྡོམས་པར་བྱས་
ཏེ། ཁྱད་གཞི་ཁྱད་ཆོས་དེ་ལྟར་རྟོགས་ཀྱི་དེ་ལས་གཞན་དུ་ན་དོན་
4
ཨ་མས 423
-



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྦྱོར་རྟོག་པ་མ་ཡིན་ པའི་ ཕྱིར་དང༌། དཔེར་ན་སྐྱེས་བུ་འདིར་་་
དབྱུག་ པ་ ཅན་ ནོ་ སྙམ་ པའི་ ཞེན་ རིག་ བཞིན་ ནོ། ། གཉིས་ པ་ ནི།
ཤིང་འཛིན་མངོན་སུམ་ཆོས་ཅན། ཤིང་གི་རིགས་དོན་གཞན་དང༌།
དེ་དང་ལྡན་པའི་གསལ་བ་ལ་ལྟོས་ཏེ་དོན་སྦྱོར་རྟོག་པ་ཡོད་པ་མིན་ཏེ།
ཁྱོད་ཀྱི་ཤིང་གི་རིགས་དོན་གཞན་དང༌། དེ་དང་ལྡན་པའི་གསལ་
བ་སོགས་ཀྱི་བྱེ་བྲག་སོ་སོར་རྟོགས་པ་མེད་པའི་ཕྱིར། ཤིང་འཛིན་
མངོན་སུམ་འདི་ལ་ཆོས་ ཅན། ཤིང་གི་རིགས་དོན་གཞན་དང་།
དེ་དང་ལྡན་པའི་གསལ་བ་ལ་ལྟོས་ཏེ། དོན་སྦྱོར་རྟོག་པ་ཉིད་་་་
དུའང་མེད་དེ། ཁྱོད་ལ་ཤིང་གི་རིགས་དོན་གཞན་དང༌། དེ་དང་
ལྡན་པའི་གསལ་བ་རྣམས་དང་པོར་ སོ་ སོར་བཟུང་ནས། ཕྱིས་་་
གཅིག་ཏུ་སྦྱོར་པའི་ནུས་པ་ཡོད་པ་མིན་པ་དེས་ནའི་ཕྱིར། གསུམ་
པ་ལ། སྦྱར་བྱ་རིགས་སོགས་དོན་གཞན་མ་གྲུབ། དེ་སྦྱར་བ་
འཕྲོད་འདུ་དངོས་པོ་བ་མ་གྲུབ། རིགས་དོན་གཞན་མེད་ཀྱང་
གཅིག་ གི་ སྒྲ་ བློ་ མི་ འགལ་ བ་ གསུམ། དང་ པོ་ ནི། ཁོ་ ན་ རེ།
རིགས་སོགས་ཀྱི་ཞེས་པ་མ་གྲུབ་སྟེ། བ་ལང་འཛིན་པའི་རྣམ་ཤེས་
དེས་བ་ལང་གི་རིགས་དོན་གཞན་གཟུང་དོན་དུ་བྱེད་པའི་ཕྱིར་ཞེ་ན།
བ་ལང་གི་གསལ་བ་རང་མཚན་པ་རྣམས་ལ་རྗེས་སུ་འགྲོ་བ་ཅན་གྱི།
བ་ལང་འཛིན་པའི་རྣམ་ཤེས་གང་ཡིན་པ་དེའང་ཆོས་ཅན། ཁྱོད་
ཀྱིས་བ་ལང་གི་རིགས་དོན་གཞན་གཟུང་དོན་དུ་མི་བྱེད་དེ། ཁྱོད་
ལ་བ་ལང་གི་སྒྲ་སྤྱི་དང་མ་འདྲེས་པའི་བ་ལང་གི་ཁ་དོག་དང་དབྱིབས་
སོགས་གསལ་བར་སྣང་བའི་ཕྱིར། ཁྱབ་པ་ཁས་བླངས་ཏེ་བ་ལང་གི་
རིགས་དོན་གཞན་དེ་ཁ་དོག་དང་དབྱིབས་དང་། ཡི་གེའི་རྣམ་པ་
ཡིས་སྟོང་པ་ལ་བ་ལང་ཉིད་དུ་བརྗོད་པའི་ཕྱིར། ཁོ་ན་རེ། དེའང་
སྒྲ་དང་གསལ་བར་སྣང་། ཞེས་པ་མ་ཁྱབ་སྟེ། རྟོག་པ་ལ་བ་ལང་
- 424 -



རྣམ་འགྲེལ་ལེའུ་གསུམ་པའི་ཊཱིཀྐ
གི་ཁ་དོག་དང་དབྱིབས་སུ་སྣང་བ་དེ་ཉིད་བ་ལང་གི་གསལ་བ་རྣམས་
ལ་མཚུངས་པར་རྗེས་སུ་འགྲོ་བ་ཉིད་ཀྱིས། བ་ལང་གི་གསལ་བ་
རྣམས་ ཀྱི་ སྤྱི་ ཡིན་ ཞིང་། དེ་ བ་ ལང་ འཛིན་ པའི་ མིག་ ཤེས་ དང༌།
བ་ལང་འཛིན་པའི་རྟོག་པ་གཉིས་ཀས་སྣང་ཡུལ་དུ་བྱེད་པས་བ་ལང་
འཛིན་པའི་མིག་ཤེས་རྟོག་པ་ཡིན་ནོ་ཞེ་ན་། རྟོག་པ་ལ་བ་ལང་གི་ཁ་
དོག་དང་དབྱིབས་ སོགས་ སུ་སྣང་བ་དེ་ཉིད་བ་ ལང་གི་ གསལ་་་་་
རྣམས་ལ་མཚུངས་པར་རྗེས་སུ་འགྲོ་བ་ཉིད་ཀྱི་སྤྱི་ཡིན་ན་ཡང་དེ་བ་
ལང་འཛིན་པའི་མིག་ཤེས་དང་། བ་ལང་འཛིན་པའི་རྟོག་པ་གཉིས་
ཀས་སྣང་ཡུལ་དུ་བྱེད་པ་མ་ཡིན་པར་ཐལ། བ་ལང་འཛིན་ པའི་
མིག་ཤེས་ཀྱི་སྣང་ཡུལ་ལ། པ་ལང་འཛིན་པའི་རྟོག་པས་སྣང་ཡུལ་
དུ་བྱས་ནས་མཐོང་བ་མེད་པའི་ཕྱིར། དེ་ཡོད་ན། མིག་ཤེས་དེ་ལ་
བ་ལང་གསལ་བར་སྣང་། རྟོག་པ་དེ་ལ་བ་ལང་མི་གསལ་བར་སྣང་
བ་གཉིས་ནི་མེད་དགོས་པ་ལས་ཡོད་པའི་ཕྱིར་། མ་གྲུབ་ན། སྣང་
ཚུལ་ ཐ་དད་ པའི་བློའང་ རྙེད་ པར་ དཀའ་ བ་ ཡིན་ པར་ ཐལ་ལོ། །
གཉིས་པ་ལ། འཕྲོད་འདུ་དངོས་པོ་བ་སྒྲ་རྟོག་གི་རྒྱུར་མི་རུང་བ་
དང༌། དེ་མི་སྲིད་པ་དང༌། རྗོད་བྱེད་ཀྱི་སྒྲ་བརྗོད་བྱ་དོན་གཞན་
གྱི་དབང་གིས་འཇུག་དགོས་པ་མི་འཐད་པའོ། །
དང་པོ་ནི། ཁོ་ན་རེ། བ་ལང་འཛིན་པའི་མངོན་སུམ་གྱིས་
བ་ལང་གི་རིགས་དོན་གཞན་གཟུང་དོན་དུ་བྱེད་དེ། དེས་འཕྲོད་
འདུའི་འབྲེལ་བ་དངོས་པོ་བ། གཟུང་དོན་དུ་བྱེད་པའི་ཕྱིར་ཞེ་ན།
དེས་དེ་གཟུང་དོན་དུ་བྱས་ནས་མཐོང་བ་མེད་པར་གནས་པ་ཡིན་
པར་ཐལ། དབང་པོའི་མངོན་སུམ་གྱིས་འཕྲོད་འདུ་དངོས་པོ་བ་
འཛིན་པ་མེད་པའི་ཕྱིར། མ་གྲུབ་ན། འཕྲོད་འདུ་དངོས་པོ་བ་དེ་
དབང་པོའི་མངོན་སུམ་གྱི་ཡུལ་ལས་འདས་པའི་ཤིན་ཏུ་ལྐོག་གྱུར་ཡིན་
- 425 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པར་ བུད། གཉིས་ པ་ ནི། འཕྲོད་ འདུའི་ འབྲེལ་ བ་ ཡོད་ དེ།
སྣལ་མ་ལ་སྣམ་བུ་ཡོད་ཅེས་པའི་སྒྲ་དེ། སྣལ་མ་དང་སྣམ་བུ་གཉིས་
ལ། འཕྲོད་འདུའི་འབྲེལ་བ་གྲུབ་པའི་དབང་གིས་འཇུག་པ་དང་།
བ་ལང་ལ་རྭ་ཡོད་ཅེས་པའི་སྒྲ་དེ། བ་ལང་དང་རྭ་གཉིས་ལ་འཕྲོད་
འདུའི་འབྲེལ་བ་གྲུབ་པའི་དབང་གིས་འཇུག་པ་ཡིན་པའི་ཕྱིར་ཞེ་ན།
སྣལ་མ་ལ་སྣམ་བུ་ཡོད་ཅེས་པའི་སྒྲ་དེ་སྣལ་མ་དང་སྣམ་བུ་གཉིས་ལ་
འཕྲོད་འདུའི་འབྲེལ་བ་གྲུབ་པའི་དབང་གིས་འཇུག་པ་མ་ཡིན་པར་
ཐལ། སྣལ་མ་འདི་ལ་སྣམ་བུ་ཡོད་ཅེས་པའི་སྒྲ་འདི་དག་ཀྱང་སྣལ་
མ་དང་སྣམ་བུའི་འཕྲོད་འདུའི་འབྲེལ་བ་ལ་ལྟོས་མེད་དུ། རིགས་པ་
ཅན་པ་རང་གིས་རང་དགར་རྟོག་པས་བྱས་པ་ཡིན་པའི་ཕྱིར། བ་
ལང་ལ་རྭ་ཡོད་ཅེས་པའི་སྒྲ་བ་ལང་དང་རྭ་གཉིས་ལ་འཕྲོད་འདུའི་
འབྲེལ་པ་གྲུབ་པའི་དབང་གིས་འཇུག་པ་མ་ཡིན་པར་ཐལ། དེ་ཡིན་
ན་བ་ལང་ལ་རྭ་ཡོད་ཅེས་འཇིག་རྟེན་ན་ཐ་སྙད་བྱེད་རིགས་པ་བཞིན་
དུ། རྭ་ལ་བ་ལང་ཡོད་ཅེས་འཇིག་རྟེན་ཐ་སྙད་བྱེད་པ་རིགས་པ་
ལས། དེ་རིགས་པ་མ་ཡིན་པའི་ཕྱིར་རོ། །དེ་དགོས་པའི་རྒྱུ་མཚན་
ཅི་ཡིན་ཞེ་ན། ཤེས་བྱ་ཆོས་ཅན། བ་ལང་ལ་རྭ་ཡོད་ཅེས་འཇིག་
རྟེན་ན་ཐ་སྙད་བྱེད་རིག་པ་བཞིན་དུ། རྭ་ལ་བ་ལང་ཡོད་ཅེས་་
འཇིག་རྟེན་ན་ཐ་སྙད་བྱེད་རིགས་པར་ཐལ། བ་ལང་གི་རྭ་དེ་བ་
ལང་ལ་འཕྲོད་པ་འདུ་བ་བཞིན་དུ། བ་ལང་དེ་ཡང་བ་ལང་གི་རྭ་ལ་
འཕྲོད་པ་འདུ་བ་ཡིན་པའི་ཕྱིར། འཁོར་གསུམ། ཁོ་ན་རེ། དེ་
ལ་རྭ་ཡོད་ཅེས་འཇིག་རྟེན་ན་ཐ་སྙད་བྱེད་པ་དེ། དེ་ལ་རྭ་འཕྲོད་བ་
འདུ་བའི་རྒྱུ་མཚན་གྱིས་ཡིན་ནོ་ཞེ་ན། དེ་མ་ཡིན་པར་ཐལ། རྭ་
མ་གཏོགས་པའི་བ་ལང་ཞེས་བྱ་བའི་ཡན་ལག་ནི་ལྷག་མ་ནོག་ལྐོག་
ཤལ་སོགས་དང་། དེའི་སྟེང་གི་རྭ་བར་རྣམ་པར་བཅད་པའི་ཚུལ་
- 426 -



རྣམ་འགྲེལ་ལེའུ་གསུམ་པའི་ཊཱིཀྐ
གྱིས་དམིགས་པ་མེད་པའི་གོང་བུ་ལ་དམིགས་ནས་འཇུག་པ་ཡིན་པའི་
ཕྱིར། ཁོ་ན་རེ། འཕྲོད་འདུའི་དངོས་པོ་ཡོད་དེ། སྔར་གྱི་རྣལ་
མ་དེ་ རྣམས་ ཀྱི་ འབྲས་ བུ་ སྣམ་བུ་འདིའོ། ། ཞེས་ པའི་ ཐ་ སྙད་ དེ།
སྣལ་མ་དང༌། སྣམ་བུ་གཉིས་ལ་འཕྲོད་འདུའི་འབྲེལ་བ་གྲུབ་པའི་
རྒྱུ་མཚན་གྱིས་འཇུག་པ་ཡིན་པའི་ཕྱིར་ཞེ་ན། ཤེས་བྱ་ཆོས་ཅན།
སྔར་གྱི་སྣལ་མ་དེ་རྣམས་ཀྱི་འབྲས་བུ་སྣམ་བུ་འདིའོ་ཞེས་པའི་སྒྲ་དེ།
ཇི་ལྟ་བུར་ཡང་སྣལ་མ་དང་སྣམ་བུ་དུས་གཅིག་ཏུ་འཕྲོད་པ་འདུ་པའི་
རྒྱུ་མཚན་གྱིས་འཇུག་པ་མ་ཡིན་པར་ཐལ། སྔར་གྱི་ སྣལ་མེད་དེ་
རྣམས་ཀྱི་འབྲས་བུ་སྣམ་བུ་འདིའོ་ཞེས་པའི་ཚིག་ཟུར་གྱི་སྣལ་མ་ཞེས་
པའི་སྒྲ་དེ་རྒྱུ་དུས་ཀྱི་སྣལ་མ་དེ་ལ་བརྟེན་ནས་འཇུག དེའི་ཚིག་
ཟུར་གྱི་སྣམ་བུ་ཞེས་པའི་སྒྲ་དེ་སྔར་གྱི་སྣལ་མ་དེ་ཐ་ཀ་བ་སོགས་ཀྱིས་
འདུས་བྱས་པ་ལས་ཕྱིས་བྱུང་བའི་འབྲས་བུར་གྱུར་པའི་སྣམ་བུའི་
གནས་སྐབས་དེ་ལ་བརྟེན་ནས་བརྗོད་པ་ཡིན་པའི་ཕྱིར། ཡང་་
ཁོ་ན་རེ། སྣལ་མ་དང་སྣམ་བུ་གཉིས་ལ་འཕྲོད་འདུའི་འབྲེལ་བ་
ཡོད་དེ། སྔར་གྱི་སྣལ་མ་གང་ཡིན་དྲིས་པ་ན། སྣམ་བུ་ལ་དམིགས་
ནས་སྔར་གྱི་སྣལ་མ་འདིའོ། ། ཞེས་པའི་སྒྲ་དེ་སྣལ་མ་དང་སྣམ་བུ་
གཉིས་ལ་འཕྲོད་འདུའི་འབྲེལ་བ་གྲུབ་པའི་དབང་གིས་འཇུག་པ་ཡིན་
པའི་ཕྱིར་ཞེ་ན། དེ་འདྲའི་སྒྲ་དེ་དེ་མ་ཡིན་པར་ཐལ། དེ་འདྲའི་
སྒྲ་དེ་སྣལ་མའི་སྒྲ་ཡི་རྟེན་ནི་སྟོན་པ་ན། གང་ཟག་འགའ་ཡིས་རྒྱུ་
སྣལ་མ་ལ་འབྲས་བུ་སྣམ་བུར་སྒྲོ་བཏགས་ནས་སྟོན་པའམ། གང་
ཟག་འགའ་ཡིས་འབྲས་དུས་ཀྱི་སྣལ་མ་གཅིག་ནི་ལོགས་སུ་བཀར་བར་
བྱས་ལ། འབྲས་དུས་ཀྱི་སྣལ་མ་ལ་སྣལ་མ་ཞེས་པའི་སྒྲས་སྟོན་པ་ལ་
འཇུག་པར་འགྱུར་བ་ཡིན་པའི་ཕྱིར། ཡང་ཁོ་ན་རེ། སྣལ་མ་དང་
སྣམ་བུ་གཉིས་ལ་འཕྲོད་འདུའི་འབྲེལ་བ་མེད་ན། སྣམ་བུ་ཞེས་པའི་
= 427 ཁཁ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྒྲ་དངོས་སུ་འཇུག་པའི་གཞི་མེད་པར་འགྱུར་རོ་ཞེ་ན། དེ་ལ་ཁྱབ་
བ་མེད་པར་ཐལ། སྣལ་མ་སྔ་ཕྱི་ཕན་གདགས་བྱ་དང་ཕན་འདོགས་
བྱེད་ཉིད་དམ། ཐ་ག་བ་སོགས་ཀྱིས་འདུས་བྱས་པ་ལས་བར་རྣམ་
བར་ཆད་བ་མེད་པར་སྣང་བ་ཉིད་ཀྱི་སྣམ་བུ་ཞེས་པའི་བརྡའི་སྤྱོད་
ཡུལ་གང་ཡིན་པའི། གྲང་བ་སྐྱོབ་ནུས་ཀྱི་ལིང་བུ་གཅིག་ཏུ་གྱུར་
པའི་དངོས་པོ་དེ་ལ་སྣམ་བུའི་སྒྲ་དངོས་མིང་དུ་འཇུག་པ་ཡིན་པའི་
ཕྱིར་ཏེ། དེ་ལ་འདོད་རྒྱལ་མཁན་པོ་ཡིས་སྣམ་བུའི་སྒྲ་དང་པོར་
སྦྱར་ཞིང་། སྦྱར་བ་ལྟར་སྣམ་བུ་འཁྲུལ་མེད་ཅན་དུ་ཤེས་ནུས་པའི་
ཕྱིར། གསུམ་པ་ལ། ཁྱད་ཆོས་དོན་གཞན་མེད་ཀྱང་སྒྲ་འཇུག་
པའི་དཔེ་དང༌། ཁྱད་ཆོས་དོན་གཞན་དགོས་ན་རིགས་པ་ཅན་པ་
ལ་ཧ་ཅང་ཐལ་བ་བསྟན་པ། དངོས་མིང་དང༌། བཏགས་མིང་གི་
ཁྱད་པར་རོ། །དང་པོ་ནི། རང་རེས། རིགས་སོགས་ཀྱི། བྱེ་
བྲག་རྟོགས་པ་མེད་པའི་ཕྱིར། ཞེས་པར། ཤིང་འཛིན་མངོན་
སུམ་ གྱིས་ཤིང་ གི་ རིགས་ དོན་ གཞན་ མ་ རྟོགས་ པར་ བསྟན་ པ་ ལ།
རིགས་པ་ཅན་པ་ན་རེ། དེ་མངོན་སུམ་གྱིས་མ་རྟོགས་ཀྱང་རྗེས་
དཔག་གིས་རྟོགས་སོ་ཞེ་ན། ཤེས་བྱ་ཆོས་ཅན། ཤིང་གསལ་གྱི་
དངོས་པོ་ལས་ནི་རྫས་ཐ་དད་ཅན་གྱི་ཤིང་གི་རིགས་སོགས་དོན་་་་
གཞན་ལ་ནི་འཇལ་བྱེད་དུ་འཇུག་པའི་རྗེས་དཔག་མེད་པར་ཐལ།
དེ་འདྲའི་རིགས་སོགས་དོན་གཞན་ཡོད་པར་སྒྲུབ་པའི་མཐུན་དཔེ་
ཡང་དག་མེད་པའི་ཕྱིར། ཁོ་ན་རེ། མ་གྲུབ་སྟེ། སྐྱེས་བུ་ལ་
དབྱུག་པའི་ཁྱད་ཆོས་དོན་གཞན་ལྡན་པ་དེ། དེ་སྒྲུབ་ཀྱི་མཐུན་དཔེ་
ཡིན་པའི་ཕྱིར་ཞེ་ན། དེ་མ་ཡིན་པར་ཐལ། སྐྱེས་བུ་དབྱུག་པ་ཅན་
ལ་སོགས་པའི་ ཐ་སྙད་འཇུག་པ་ཐམས་ཅད་ལའང་། སྐྱེས་བུ་ལ་
དབྱུག་པའི་ཁྱད་ཆོས་དོན་གཞན་ལྡན་པའི་དབང་གིས་འཇུག་པ་མ་
- 428 ཡས་



རྣམ་འགྲེལ་ལེའུ་གསུམ་པའི་ཊཱིཀྐ
멍무의 거의 4
ཡིན་པའི་ཕྱིར་ཏེ། སྐྱེས་བུ་དང་དབྱུག་པ་གཉིས་ཁྱད་གཞི་ཁྱད་ཆོས་
སུ་སྒྲོ་བཏགས་པའི་ཀུན་རྫོབ་པ་ཙམ་ལས་སྐྱེས་བུ་དབྱུག་པ་ཅན་གྱི་ཐ་
སྙད་འདོགས་པའི་ཕྱིར། གཉིས་པ་ནི། ཁོ་ན་རེ། ཁྱད་ཆོས་
དོན་གཞན་ཡོད་དེ། སྒྲ་འཇུག་པ་དེ་ལ་ངེས་པར་ལྟོས་དགོས་པའི་
ཕྱིར་ཞེ་ན། ཁས་བླངས་ནང་འགལ་ཞེས་སྟོན་པ་ནི། སྒྲ་འཇུག་པ་
དེ་ལ་ངེས་པར་ལྟོས་པ་མི་འཐད་པར་ཐལ། དངོས་པོ་ཤེས་བྱ་ཚིག་
དོན་དྲུག་ལ། ཚིག་དོན་དྲུག་ཅེས་པའི་སྒྲ་འཇུག་པ་ཁྱད་ཆོས་དོན་
གཞན་ལ་ལྟོས་པ་མིན། ཁང་བཟང་གི་ཕྲེང་བ་དུ་མ་ཚར་དུ་དངར་
བ་ལ་ཁང་བཟང་གི་ཕྲེང་བ་ཞེས་པའི་སྒྲ་འཇུག་པ་ཡང་ཁྱད་ཆོས་དོན་
གཞན་ལ་ལྟོས་པ་མ་ཡིན་པའི་ཕྱིར། དང་པོ་ཁས་བླངས་ཏེ། ཚིག་
དོན་དྲུག་དང་། ཚིག་དོན་དྲུག་རྫས་གཞན་མ་ཡིན་པའི་ཕྱིར། མ་
གྲུབ་ན། ཤེས་བྱ་ཐམས་ཅད་ཚིག་དོན་དྲུག་ཏུ་འདུས་པ་བུད། ཕྱི་
མ་ཁས་བླངས་ཏེ། ཁང་བཟང་དང་དེ་ཕྲེང་བ་རྫས་གཞན་མ་ཡིན་
པའི་ཕྱིར། སྔ་ཕྱིའི་ཁྱབ་པ་ཁས་བླངས། མ་གྲུབ་ན། ཁང་་་
བཟང་ཆོས་ཅན། ཁྱོད་ཀྱི་རང་ལས་དོན་གཞན་དུ་གྱུར་པའི་ཡོན་
ཏན་གྱི་རྟེན་བྱེད་པར་ཐལ། ཁང་བཟང་གི་ཕྲེང་བ་དེ་ཡོན་ཏན་
ཡིན་པ་གང་ཞིག ཁྱོད་ཀྱིས་རང་ལས་དོན་གཞན་དུ་གྱུར་པའི་ཁང་
བཟང་གི་ཕྲེང་བ་དེའི་རྟེན་བྱེད་པའི་ཕྱིར། འདོད་ན། ཁང་་་
བཟང་ཆོས་ཅན། ཡན་ལག་ཅན་གྱི་རྫས་སུ་ཐལ། ། རང་ལས་དོན་
གཞན་དུ་གྱུར་པའི་ཡོན་ཏན་དོན་གཞན་གྱི་རྟེན་བྱེད་པའི་ཕྱིར། མ་
ཁྱབ་ན། རང་ལས་དོན་གཞན་པའི་ཡོན་ཏན་གྱི་རྟེན་བྱེད་པ་རྗེས་
མཚན་ཉིད་ཡིན་པར་བུད། འདོད་ན། རྡུལ་རིགས་མི་མཐུན་དུ་
མ་འདུས་ནས་ཡན་ལག་ཅན་གྱིས་རྫས་རྩོམ་པ་མེད་པར་བུད། གལ་
ཏེ། ཁང་བཟང་རྫས་སུ་ཐལ་བའི་སྐྱོན་མེད་དེ། ཁང་པ་དེ་རྡུལ་
- 429 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རིགས་མི་མཐུན་དུ་མ་ཕྲད་པའི་ལྡན་པ་ཡིན་པའི་ཕྱིར་ཞེ་ན། འོ་ན།
ཁང་བཟང་གི་ཕྲེང་བ་དེ་ཡོན་ཏན་མ་ཡིན་པར་ཐལ། དེའི་རྟེན་དུ་
གྱུར་ པའི་ ཁང་ བཟང་ དེ་ རྫས་ མ་ ཡིན་ པའི་ ཕྱིར། རྟགས་ ཁས།
ཁྱབ་པ་ཡང་ ཁས་བླངས་ཏེ། རང་ལས་ དོན་གཞན་པའི་རྫས་ལ་
བརྟེན་པ་དེ་ཡོན་ཏན་གྱི་མཚན་ཉིད་ཡིན་ པའི་ཕྱིར། འདོད་ན།
ཁང་བཟང་གི་ཕྲེང་བ་དེ་ནི་ཆོས་ཅན། ཁྱོད་ཚིག་དོན་དྲུག་པོ་གང་
རུང་ཅི་ཞིག་ཡིན་ཏེ་མ་ཡིན་པར་ཐལ། ཁྱོད་དེ་དྲུག་པོ་གང་རུང་
ཡིན་ན་ཡོན་ཏན་ཡིན་དགོས་ པ་ ལས་ ཡོན་ ཏན་ མ་ ཡིན་ པའི་ཕྱིར།
འདོད་ན། དེ་ཆོས་ཅན། དེ་ཡིན་པར་ཐལ། ཡོད་པའི་ཕྱིར།
འཁོར་གསུམ་ཁས་བླངས། གལ་ཏེ། ཁོ་ན་རེ། ཁང་བཟང་གི་
ཕྲེང་བ་དེ་ཚིག་དོན་དྲུག་པོ་གང་རུང་མ་ཡིན་པར་ཐལ་བའི་སྐྱོན་མེད་
དེ། དེ་ཁང་བཟང་གི་རིགས་ཡིན་པའི་ཕྱིར་ཞེ་ན། འོ་ན་ཁང་
བཟང་གཅིག་ཀྱང་ཆོས་ཅན། ཁང་བཟང་གི་ཕྲེང་བ་ཞེས་པའི་སྒྲས་
བརྗོད་རིགས་པར་འགྱུར་བར་ཐལ། ཁང་བཟང་གི་ཕྲེང་བ་དེ་ཁྱོད་
ཀྱི་སྤྱི་ཡིན་པའི་ཕྱིར། དཔེར་ན་ཤིང་དེ་ཤ་བའི་སྤྱི་ཡིན་པས་ཤ་པ་
ཤིང་ཞེས་པའི་སྒྲས་བརྗོད་རིགས་པ་བཞིན་ནོ། ། སྒྲ་འཇུག་པ་ཁྱད་
ཆོས་དོན་གཞན་ལ་ལྟོས་པར་འདོད་པ་ལ་སྐྱོན་གཞན་བསྟན་པ་ནི།
ཁང་བཟང་གི་ཕྲེང་བ་མང་པོ་ཆོས་ཅན། ཁྱོད་ཁང་བཟང་གི་ཕྲེང་
བ་དེ་ཡི་སྒྲ་ཅི་ལྟར་དངོས་སུ་འཇུག་པར་ཐལ། ཁྱོད་ཀྱིས་རང་ལས་
དོན་གཞན་དུ་གྱུར་པའི་ཆེན་པོའི་རྟེན་མི་བྱེད་པའི་ཕྱིར། ཁྱབ་པ་
ཁས། མ་གྲུབ་ན། དེ་ཆོས་ཅན། ཁྱོད་ཀྱིས་རང་ལས་དོན་་་་
གཞན་དུ་གྱུར་པའི་ཡོན་ཏན་གྱི་རྟེན་བྱེད་པར་ཐལ། ་ ཆེན་པོ་དེ་
ཡོན་ཏན་ཡིན་པ་གང་ཞིག ཁྱོད་ཀྱིས་རང་ལས་དོན་གཞན་དུ་གྱུར་
པའི་ ཆེན་ པོའི་ རྟེན་བྱེད་ པའི་ ཕྱིར། རྟགས་ ཁས། འདོད་ན།
- 430 -
8



རྣམ་འགྲེལ་ལེའུ་གསུམ་པའི་ཊཱིཀྐ
དེ་ཆོས་ཅན། ཁྱོད་རྫས་ཡིན་པར་ཐལ། ཁྱོད་ཀྱིས་རང་ལས་དོན་
གཞན་གྱུར་པའི་ཡོན་ཏན་གྱི་རྟེན་བྱེད་པའི་ཕྱིར། རྟགས་ཁྱབ་ཁས།
དེ་ལ་ཁོ་ན་རེ། ཁང་བཟང་གི་ ཕྲེང་བ་ཆེན་ པོ་ སོགས་ཆོས་ ཅན།
ཁྱོད་ལ་ནི་ཆེན་པོ་ལ་སོགས་པའི་སྒྲ་ཉེ་བར་བཏགས་པ་ལས་འཇུག་
པར་འདོད་དེ། ཁྱོད་ལ་ཆེན་པོ་ཞེས་པའི་སྒྲ་འཇུག་པ་གང་ཞིག
ཁྱོད་ཆེན་པོ་དང་རྫས་གཞན་མ་ཡིན་པའི་ཕྱིར། ཁྱབ་སྟེ། ཁྱད་
ཆོས་རྫས་གཞན་ཡོད་པ་བརྗོད་པའི་སྒྲ་དེ་དངོས་མིང་གི་མཚན་ཉིད་
དང༌། དེ་མེད་པ་བརྗོད་པའི་སྒྲ་དེ་བཏགས་མིང་གི་མཚན་ཉིད་
ཡིན་པའི་ཕྱིར་ཞེ་ན། ཁང་བཟང་གི་ཕྲེང་བ་ཆོས་ཅན། ཁྱོད་ལ་
ཆེན་པོ་ཞེས་པའི་སྒྲ་དེ་ཉེ་བར་བཏགས་པ་ལས་འཇུག་པ་མ་ཡིན་པར་
ཐལ། ཁང་བཟང་གི་ཕྲེང་བ་ཆེན་པོ་གང་ཡིན་པ་དེ་རི་བོ་ལ་སོགས་
པ་ཆེན་པོ་དངོས་དང༌། ཆེན་པོར་ཁྱད་པར་མེད་པར་རྣམ་ཤེས་ཀྱི་
གཟུང་བར་བྱ་བ་ཉིད་ཡིན་པའི་ཕྱིར། དེས་ན་ཁྱད་ཆོས་དོན་གཞན་
ཡོད་པ་བརྗོད་པའི་སྒྲ་དེ། དངོས་མིང་གི་མཚན་ཉིད་དང༌། དེ་
མེད་པ་བརྗོད་པའི་སྒྲ་དེ་བཏགས་མིང་གི་མཚན་ཉིད་དུ་མི་འཐད་
པར་ ཐལ། བཏགས་མིང་དུ་མ་ཟད་མིང་དངོས་སུ་འཇུག་པར་་་་
མངོན་པར་འདོད་པ་ལའང་དངོས་མིང་དུ་འཇུག་པའི་རྒྱུ་ཁྱད་ཆོས་
དོན་ གཞན་ ལ་ ལྟོས་ པ་ མིན་ པ་ ཉིད་ དེ་ མཚུངས་ པའི་ ཕྱིར་ དང་།
ཚིག་དོན་དྲུག་པོ་རྣམས་ལ་ནི་ཚིག་དོན་དྲུག་ཅེས་པའི་སྒྲ་དངོས་སུ་
འཇུག་པའི་རྒྱུ་ཚིག་དོན་དྲུག་དང༌། ཚིག་དོན་དྲུག་རྫས་གཞན་དུ་
ཡོད་པ་གང་ལ་ལྟོས་པར་མཐོང་བ་མི་འཐད་པའི་ཕྱིར། གསུམ་པ་
ནི། ཐལ་ ཆོས་ སྔ་ མ་ ལ། ཇི་ ལྟར་ འཇིག་ རྟེན་ གྲགས་ པ་ ལས།
ཐོག་མར་དོན་དེའི་མིང་དུ་གྲུབ་པ་གང་ཡིན་པའི་མིང་དེ་དོན་དེའི་
དངོས་མིང་དང་། དངོས་མིང་དུ་འཇུག་པའི་གཞི་དེ་དང་འདྲ་་
– 431 -
- ， ༈ ༔ ༔ ཡ
= 4 ! ༧ 4, * 41 ཐ
ད ན ༩
= ”
༧
, , ཅ•ཡིན
F, *,
+++++++ *d F%
༥ '
ཨེ, *, , tt=4- .E
.=
++， 。。 * 4
# 4 ， *, , #*， ''༡༣༡
༣ ༣ ,
，
，
，
, ༈ ༔ ༔
༔
༔
，
|，
་།
།
་
，



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
， " ་་་་་་
，
，
;
འབྲེལ་གང་རུང་མཚུངས་པའི་ཕྱིར་རམ་རྒྱུ་མཚན་གྱིས་དོན་གང་ལ་
མིང་དེ་སྐད་དུ་བརྗོད་པའི་མིང་དེ་དོན་དེ་ལ་ཕལ་བ་བཏགས་མིང་དུ་
འཇུག་པ་ཡིན་པའི་ཕྱིར་ཏེ། བུ་གླེན་གྱི་དངོས་པོ་ལ་བུའི་དངོས་པོ་
མེད་ཅེས་པའི་སྒྲ་བཏགས་མིང་དུ་འཇུག་པའི་ཕྱིར། ཁོ་ན་རེ། ཇི་
ལྟར་གྲགས་ལས་ཞེས་པ་མ་ཁྱབ་སྟེ། འཇིག་རྟེན་ གྱི་གྲགས་པ་
ཡང་ཁྱད་ཆོས་རྫས་གཞན་གྱིས་འཇུག་པའི་ཕྱིར་ཞེ་ན། དེ་མ་ཡིན་
པར་ཐལ། འཇིག་རྟེན་གྱི་གྲགས་པ་དེ་བརྡའི་རྗེས་སུ་འགྲོ་བ་ཅན་
ཡིན་ལ། བརྡ་དེ་ཡང་བརྗོད་འདོད་ཀྱི་རྗེས་སུ་འགྲོ་བ་ཅན་ཡིན་
པའི་ཕྱིར། ཁོ་ན་རེ། ཁྱད་ཆོས་དོན་གཞན་མེད་ན་བརྡ་སྦྱར་བ་
དོན་མེད་དུ་འགྱུར་རོ་ཞེ་ན། ཁྱད་ཆོས་དོན་གཞན་མེད་ཀྱང་བརྡ་
སྦྱར་བ་ཆོས་ཅན། དགོས་པ་ཡོད་དེ། ཕྱིས་ཐ་སྙད་ཀྱི་དུས་དོན་གོ་
བའི་ཆེད་དུ་བྱས་པ་ཡིན་པའི་ཕྱིར། དཔེར་ན། སྡེབ་སྦྱོར་མཁན་
གྱིས་ སྡེབ་སྦྱོར་གྱི་ཁྱད་པར་འགའ་ཞིག་ལ་མེ་ཏོག་ཕྲེང་འཛིན་ཞེས་
མིང་བཏགས་པ་དང༌། སྒྲ་པས་སྒྲའི་ཆ་ཤས་འགའ་ཞིག་ལ་སྐད་ཀྱི་
བྱིངས་དང་། རྐྱེན་ལ་སོགས་པར་མིང་བཏགས་ པ་ བཞིན་ནོ། །
གསུམ་པ་ལ། དུ་མ་ལ་སྒྲ་གཅིག་འཇུག་པའི་རྒྱུ་མཚན་མདོར་བསྟན་
པ་དང་། དོན་བསྡུ་བའོ། ། །
དང་པོ་ནི། རང་རེས། རིགས་སོགས་ཀྱི། བྱེ་བྲག་་་་
རྟོགས་པ་མེད་པའི་ཕྱིར། ཞེས་པར། ཤིང་གི་རིགས་ དོན་
གཞན་མེད་པར་བསྟན་པ་ལ། ཁོ་ན་རེ། ཤིང་གསལ་རྣམས་ཤིང་
གི་རིགས་དོན་གཞན་མེད་པའི་རྫས་ཐ་དད་ཡིན་ན། ཤིང་གསལ་
རྣམས་ལ་ཤིང་ཞེས་པའི་སྒྲ་དང་། དེ་རྣམས་ཤིང་དུ་རིགས་གཅིག་
ཏུ་འཛིན་པའི་བློ་སྐྱེ་བ་འགལ་ལོ་ཞེ་ན། ཤིང་གསལ་རང་མཚན་པ་
རྣམས་ ཤིང་གི་རིགས་དོན་གཞན་མེད་པའི་རྫས་ཐ་དད་ཡིན་ཀྱང་།
- 432 ཁ



རྣམ་འགྲེལ་ལེའུ་གསུམ་པའི་ཊཱིཀྐ
དོན་ཤིང་གསལ་དེ་དག་ལ་དམིགས་པའི་ཤེས་པ་དེས་ཤིང་གསལ་རང་
མཚན་པ་དེ་དག་རིགས་གཅིག་པ་དེ་ལྟར་རྟོགས་པར་འགྱུར་བ་ཡིན་
ཏེ། ཤིང་གསལ་རང་མཚན་པ་གང་ཡིན་པ་དེ། ཤིང་མིན་ལས་
ལོག་པའི་དངོས་པོའི་ཆོས་ཉིད་ཀྱིས་རིགས་གཅིག་ཏུ་རྟོགས་བ་དེ་
འདྲའི་རྣམ་ཤེས་ཀྱི་རྒྱུ་བྱེད་པ་ཡིན་པའི་ཕྱིར། ཤིང་འཛིན་དབང་
པོའི་ཤེས་བ་དུ་མའང་ཆོས་ཅན། རིགས་གཅིག་ཡིན་ཏེ། ཁྱོད་
ཀྱིས་ཁྱོད་རང་རིགས་གཅིག་ཏུ་རྟོགས་པའི་རང་འཛིན་ཤེས་པའི་རྒྱུ་
བྱེད་པའི་ཕྱིར། དཔེར་ན། ཤིང་གསལ་རང་མཚན་པ་རྣམས་
རིགས་དོན་གཞན་མེད་པའི་རྫས་ཐ་དད་ཡིན་ཀྱང༌། ཁོས་ཁོ་རང་
རིགས་ཐ་དད་མིན་པར་ནི་རྟོགས་པའི་ཤེས་པ་ལ་ཕན་འདོགས་པ་དེ་
བཞིན་ནོ། ། ཁོ་ན་རེ། ཤིང་གི་རིགས་དོན་གཞན་མེད་ན་ཤིང་
གསལ་རྣམས་ཀྱི་སྤྱི་མེད་པར་འགྱུར་རོ་ཞེ་ན། ཤིང་གསལ་རྣམས་ལ་
རྗེས་སུ་འགྲོ་བར་ཤིང་སྤྱི་དངོས་པོ་གཅིག་ཡོད་པ་མ་ཡིན་པར་ཐལ།
ཤིང་དེའི་འབྲས་བུ་བྱེད་པ་མེད་པ་དང་བྲལ་བའི་ཤིང་མིན་ལས་ལོག་
པ་དེ་ཤིང་གསལ་རང་མཚན་པ་རྣམས་ལ་རྗེས་སུ་འགྲོ་བ་དེའི་ཕྱིར།
ཤིང་གསལ་གྱི་དངོས་པོ་རྣམས་ལ་འཇུག་པའི་ཤིང་ཞེས་པའི་མཉམ་པ་
དེ་ཤིང་གི་དོན་རང་མཚན་གྱི་གཞན་སེལ་ཐོབ་པའི་མཐའ་ཅན་ཡིན་
ཏེ། ཤིང་གི་དོན་རང་མཚན་གྱི་གཞན་སེལ་དེ་ཤིང་གསལ་གྱི་དངོས་
པོ་རྣམས་ལ་ཡོད་ཅིང༌། ཤིང་གི་དོན་རང་མཚན་གྱི་གཞན་སེལ་དེ་
རྟོགས་པའི་དོན་དུ་ཤིང་གི་བརྡ་སྦྱར་བ་དེའི་ཕྱིར། གཉིས་པ་ལ།
རྩོད་པ་སྤང་བ་དང་། སྒྲའི་བརྗོད་བྱ་ངོས་གཟུང་བའོ། །
དང་པོ་ནི། ཁོ་ན་རེ། ཤིང་ཞེས་པའི་སྒྲ་ལ་བརྟེན་ནས།
ཤིང་གི་དོན་རང་མཚན་གྱི་གཞན་སེལ་མི་ཐོབ་པར་ཐལ། དེ་ཐོབ་
ན་ཤིང་ཞེས་བརྗོད་པའི་སྒྲ་དེ་དེ་ལ་དངོས་དབང་གིས་འཇུག་དགོས།
433



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེ་ལྟ་ན་དེས་ཤིང་ཁོ་ན་བརྗོད་དགོས། དེ་ལྟར་ན་སྔར་སྒྲ་དོན་ཆོས་
ནི་རྣམ་པ་གསུམ་ཞེས་པར། ཤིང་ཞེས་པའི་སྒྲའི་ཤིང་གི་སྒྲ་དོན་
གསུམ་ བརྗོད་ པར་ བཤད་ པ་ དང་ འགལ་ ལོ་ ཞེ་ ན། ཆོས་ ཅན།
ཤིང་ཞེས་པའི་སྒྲ་ལ་བརྟེན་ནས་དོན་རང་མཚན་གྱི་གཞན་སེལ་ཐོབ་
ན། སྒྲ་དེ་ཤིང་གི་དོན་རང་མཚན་གྱི་གཞན་སེལ་ལ་དངོས་དབང་
གིས་འཇུག་མི་དགོས་ཏེ། ཤིང་ཞེས་པའི་སྒྲ་དེ་ཕྱི་རོལ་ཤིང་གི་དོན་
བྱེད་མི་ནུས་པ་རྣམ་པར་གཅོད་པའི་ཤིང་གི་དོན་རང་མཚན་གྱི་་༌༌་
གཞན་སེལ་ལ་དངོས་དབང་གིས་འཇུག་ཚུལ་གྱིས་རེག་པ་མེད་ཀྱང་དེ་
འདྲའི་ སྒྲ་ དེ་ ནི་ ཤིང་ འཛིན་ རྣམ་ པར་ རྟོག་ པའི་ གཟུགས་ བརྙན།
རྟོག་པ་ལ་ཤིང་མ་ཡིན་ལས་ལོག་པར་སྣང་བ་ནི་བརྗོད་བྱར་བྱེད་པའི་
སྒོ་ནས་ཤིང་མིན་ལས་ལོག་པ་དེའི་མཐར་ཐུག་པ་ཤིང་གསལ་དང་
རང་ མཚན་ པ་ རྣམས་ དང༌ བརྒྱུད་ ནས་ འབྲེལ་ པ་ ཡིན་ པའི་ ཕྱིར།
ཤིང་ཞེས་པའི་མཉམ་པ་དེ་ཤིང་གི་གཞན་སེལ་ཡུལ་དུ་བྱེད་པར་་་་
བརྗོད་དེ། ཤིང་ཞེས་པའི་མཉམ་པ་དེ་ཤིང་གི་གཞན་སེལ་ཐོབ་པའི་
མཐར་ཐུག་པ་ཅན་ཡིན་པའི་ཕྱིར་ཏེ། དེ་ལྟར་དུ་གོང་དུ་བསྒྲུབས་
ཟིན་པ་དེས་ནའི་ཕྱིར། གཉིས་པ་ལ། མི་འདོད་པའི་ཕྱོགས་སུན་
དབྱུང་བ་དང༌། འདོད་པའི་ཕྱོགས་བཞག་པ་དང༌། སྒྲས་གཞན་
སེལ་བརྗོད་པའི་རྒྱུ་མཚན་ནོ། །
དང་པོ་ནི། གཞན་སྡེ་ཁ་ཅིག་ན་རེ། ཕྱི་རོལ་ནུས་པ་རྣམས་
གཅོད་ལ། །རེག་པ་མེད་ཀྱང་། ཞེས་བཤད་པ་མི་འཐད་པར་ཐལ།
ཤིང་ཞེས་པའི་སྒྲས་ཤིང་གི་ཁོ་ན་བརྗོད་པའི་ཕྱིར་ཏེ། ཤིང་འཛིན་
རྟོག་པའི་སྣང་བ་ཤིང་ཡིན་པའི་ཕྱིར་ཞེ་ན། མ་གྲུབ་ཅེས་སྟོན་པ་ནི།
ཤིང་ཞེས་པའི་སྒྲས་བདག་རྐྱེན་དག་ལས་བྱུང་བའི་ཤིང་འཛིན་རྟོག་
པའི་ཤེས་པ་ལ་གཞན་ཤིང་རང་མཚན་གྱི་གཟུགས་བརྙན་སྣང་བ་གང་
ཡ-- 434 ཁ་མཁས་



རྣམ་འགྲེལ་ལེའུ་གསུམ་པའི་ཊིཀྐ
ཡིན་པ་དེའང་ཆོས་ཅན། ཁྱོད་ཤིང་མིན་ལས་ལོག་པ་བཞིན་དུ་ཤིང་
གི་དོན་གྱི་བདག་ཉིད་ཀྱི་དངོས་པོ་མ་ཡིན་པར་ཐལ། འཁྲུལ་པའི་
བག་ཆགས་ལས་བྱུང་བའི་རྟོག་པའི་སྣང་ཡུལ་ཡིན་པའི་ཕྱིར། རང་
རེས། མཉམ་པ་གཞན་སེལ་བྱེད་པར་བརྗོད། །ཅེས་པར་ཤིང་ཞེས་
པའི་མཉམ་པ་དེའི་ཤིང་གི་གཞན་སེལ་བརྗོད་བྱར་བྱེད་པར་ ཁས་
བླངས་པ་ལ། དེ་མ་གྲུབ་སྟེ། ཤིང་ཞེས་པའི་མཉམ་པས་ཤིང་
འཛིན་རྟོག་པའི་གཟུང་རྣམ་ཁོ་ན་བརྗོད་པའི་ཕྱིར་ཞེ་ན། ཤེས་བྱ་
ཆོས་ཅན། ཤིང་ཞེས་པའི་སྒྲ་ལ་བརྟེན་ནས་ཤིང་དོན་གཉེར་གྱི་སྐྱེས་
བུས་ཤིང་གི་དོན་གྱི་ཆ་གང་རྟོགས་པར་འགྱུར་པ་མི་འཐད་པར་ཐལ།
ཤིང་འཛིན་རྟོག་པའི་གཟུང་རྣམ་དེ་ནི་ཁོ་ན། འདི་ཞེས་པའི་མཉམ་
པས་བརྗོད་པ་ཡིན་པའི་ཕྱིར། ཁོ་ན་རེ། འདོད་དེ། ཤིང་ཞེས་
པའི་སྒྲ་ལ་བརྟེན་ནས་ཤིང་དོན་གཉེར་གྱི་སྐྱེས་བུས་ཤིང་དེ་མ་རྟོགས་
པ་ཡིན་པའི་ཕྱིར་ཞེ་ན། ཤེས་བྱ་ཆོས་ཅན། ཤིང་དོན་གཉེར་གྱི་
སྐྱེས་བུས་ཤིང་དེ་རྟོགས་པའི་དོན་ཅན་དུ་ཤིང་བརྡ་བྱེད་པ་ནི་དོན་
མེད་དུ་འགྱུར་བར་ཐལ། ཕྱོགས་སྔ་མ་དེའི་ཕྱིར། དོན་གྱི་ཆ་གང་
ཞེས་པར། ཤིང་ཞེས་པའི་སྒྲ་དེས་ཤིང་འཛིན་རྟོག་པའི་གཟུང་རྣམ་
ཁོ་ན་བརྗོད་པ་བཀག་པ་ལ། ཁོ་ན་རེ། ཤིང་ཞེས་པའི་སྒྲ་དེས་དེ་
མ་ བརྗོད་ན་དེས་ གང་ བརྗོད་ ཅེས་ འདྲི་ན། ཤེས་ བྱ་ཆོས་ ཅན།
ཤིང་ཞེས་པའི་སྒྲས་དོན་གྱི་ཆ་ནི་ཅི་བརྗོད་ཅེས་འདྲི་བ་དེ་ལ་དེས་ཤིང་
གི་དོན་གྱི་གཞན་སེལ་བརྗོད་དོ་ཞེས་བརྗོད་པར་བྱ་བ་ཡིན་ཏེ། དེ་
ཤིང་ཞེས་པའི་སྒྲ་དེའི་བརྗོད་བྱ་མཐར་ཐུག་ཡིན་པའི་ཕྱིར། ཁོ་ན་
རེ། དོན་གྱི་ཆ་གང་ཞེས་པ་མ་ཁྱབ་སྟེ། ཤིང་ཞེས་པའི་སྒྲ་དེས་
ཤིང་འཛིན་རྟོག་པའི་གཟུང་རྣམ་བརྗོད་པ་ལ་བརྟེན་ནས། ཤིང་
དོན་ གཉེར་ གྱི་ སྐྱེས་བུས་ ཤིང་ རྟོགས་ པར་ འགྱུར་ བའི་ ཕྱིར་ ཞེ་ ན།
- 435 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཤེས་བྱ་ཆོས་ཅན། ཤིང་ཞེས་པའི་སྒྲ་དེས་ཤིང་འཛིན་རྟོག་པའི་
གཟུང་རྣམ་བརྗོད་པ་ལ་བརྟེན་ནས་ཤིང་དོན་གཉེར་གྱི་སྐྱེས་བུས་ཅི་
ལྟར་དོན་ ཤིང་ རྟོགས་ པའི་ རྟེན་བྱེད་པ་ཡིན་ཏེ་མ་ཡིན་ པར་ ཐལ།
ཤིང་འཛིན་རྟོག་པའི་གཟུང་བའི་རྣམ་ པ་དེ་ཡང་དོན་ཤིང་གསལ་
རྣམས་ལ་མེད་པའི་ཕྱིར། དེས་ན་ཤིང་ཞེས་པའི་སྒྲ་དེས་ཤིང་འཛིན་
རྟོག་པའི་གཟུང་རྣམ་ཁོ་ན་བརྗོད་པ་མ་ཡིན་པར་ཐལ། རང་གི་
གསལ་བ་རང་མཚན་པ་ལ་རྗེས་སུ་འགྲོ་བ་ཅན་གྱི་ཤིང་ཞེས་པའི་སྒྲས།
རང་གི་གསལ་བ་རང་མཚན་པ་ལ་རྗེས་སུ་འགྲོ་བའི་དོན་རང་མཚན་
གྱི་ཤིང་གོ་བའི་འབྲས་བུ་བྱེད་པ་ཡིན་པའི་ཕྱིར། ཁོ་ན་རེ། རྣམ་
པ་དེ་ཡང་དོན་ལ་མེད། །ཅེས་པ་མ་གྲུབ་སྟེ། ཤིང་འཛིན་རྟོག་པའི་
གཟུང་རྣམ་དེ་ཤིང་གསལ་རྣམས་ལ་རྗེས་སུ་འགྲོ་བའི་དེའི་སྤྱི་ཡིན་
པའི་ཕྱིར་ཞེ་ན། ཤིང་རང་མཚན་མངོན་སུམ་དུ་མཐོང་བ་གོམས་
པས་ སྤྲུལ་ བའི་ ཤིང་འཛིན་རྟོག་ པའི་ གཟུང་ རྣམ་དེའང་ཆོས་ཅན།
ཁྱོད་ཤིང་གསལ་རྣམས་ལ་རྗེས་སུ་འགྲོ་བའི་དེའི་སྤྱི་ཉིད་དུ་མེད་པ་
ཅན་ཡིན་ཏེ། ཁྱོད་ཤིང་འཛིན་རྟོག་བློ་ལས་རྫས་ཐ་དད་མེད་པར་
དེ་དང་གྲུབ་བདེ་རྫས་གཅིག་ཡིན་པའི་ཕྱིར་རོ། །། །
གཉིས་པ་ནི། ཁོ་ན་རེ། ཤིང་འཛིན་རྟོག་པའི་གཟུང་རྣམ་
དེ་ཤིང་ཞེས་པའི་སྒྲའི་བརྗོད་བྱ་མིན་ན། སྒྲ་དེའི་བརྗོད་བྱ་གང་
ཡིན་ཞེ་ན། ཤེས་བྱ་ཆོས་ཅན། ཤིང་ཞེས་པའི་སྒྲའི་དོན་གང་ཡིན་
ཞེས་འདྲི་བ་དེ་ལ། ཤིང་གི་བློའི་གཞན་སེལ་དང་། དེའི་དོན་གྱི་
གཞན་སེལ་དེ་ཉིད་ཡིན་ནོ། ། ཞེས་བརྗོད་པ་ལ་ནི་འགལ་བ་མེད་དེ།
ཤིང་ཞེས་པའི་སྒྲའི་དེའི་རྗེས་སུ་འབྲང་པའི་ཤིང་འཛིན་རྟོགས་པ་དེས།
ཤིང་གི་བློའི་གཞན་སེལ་དེ་ཤིང་གི་དངོས་པོར་སྒྲོ་བཏགས་ནས་རྟོགས་
པ་ཡིས། གཞན་ཤིང་མིན་ལས་ལྡོག་པ་ཤུགས་ལ་རྟོགས་པའི་ཕྱིར།
- 436 -



རྣམ་འགྲེལ་ལེའུ་གསུམ་པའི་ཊཱིཀྐ
ཤིང་གི་སྒྲ་དོན་བརྗོད་བྱ་ཡིན་པར་མ་ཟད་ཅེས་
ཡང་སྒྲའི་དོན་ནི།
པའོ། །
ཁོ་ན་རེ། ཤིང་འཛིན་རྟོག་པའི་གཟུང་རྣམ་དེ་ཤིང་གསལ་
རྣམས་ཀྱི་སྤྱི་མ་ཡིན་ན། དེའི་སྤྱི་མེད་པར་འགྱུར་རོ་ཞེ་ན། ཤེས་
བྱ་ཆོས་ཅན། དེ་མེད་མི་དགོས་ཏེ། ཤིང་ཞེས་པའི་སྒྲ་ཡིས་ངེས་
པར་སྒྲུབ་པའི་ཤིང་འཛིན་རྟོག་པའི་ཤེས་པ་དེ་དག་ལ་ཤིང་མིན་ལས་
ལོག་པར་སྣང་བ་ཉིད་འདི་དོན་གྱི་ཆ་ ཤིང་གསལ་རང་མཚན་པ་་་
རྣམས་ལ་རྗེས་སུ་འགྲོ་བ་ཡིན་པའི་ཕྱིར། དེས་ན་ཤིང་ཞེས་ པའི་
མཉམ་པས་ཤིང་གི་གཞན་སེལ་བརྗོད་བྱར་བྱེད་པ་ཡིན་ཏེ། ཤིང་གི་
བློའི་གཞན་སེལ་དང༌། དོན་གྱི་གཞན་སེལ་བརྗོད་བྱར་བྱེད་པར་
བསྒྲུབས་མ་ཐག་པ་དེ་ལྟར་ན་སྟེ་དེའི་ཕྱིར། ཤིང་གི་གཞན་སེལ་
ཤིང་སྒྲ་དང་བརྗོད་བྱ་བྱེད་དུ་འབྲེལ་བར་འགྱུར་བ་ཡིན་ཏེ། ཐ་
སྙད་ཀྱི་དུས་སུ་མ་ཟད་སྔར་ཤིང་བརྡ་སྦྱོར་བ་ཡི་དུས་ན་ཡང་ཤིང་རང་
ཉིད་མཐོང་བའི་འབྲས་བུ་ཅན་ཤིང་འཛིན་རྟོག་པ་དོན་མཐུན་དེ་སྔར་
བསྟན་པའི་དོན་ཤིང་གསལ་རང་མཚན་པ་དང་བརྒྱུད་ནས་འབྲེལ་
བའི་ཕྱིར་ཏེ། དེ་ལྟར་གོང་དུ་བསྒྲུབས་ཟིན་པ་དེའི་ཕྱིར། གསུམ་
པ་ནི། ཁོ་ན་རེ། ཤིང་ཞེས་པའི་སྒྲ་དེ་ཤིང་སྤྱི་དངོས་པོ་བ་དང་
ཡང་བརྗོད་བྱ་རྗོད་བྱེད་དུ་འབྲེལ་ལོ་ཞེ་ན། ཤིང་གི་གཞན་སེལ་དེ་
ཤིང་སྒྲ་དང་བརྗོད་བྱ་རྗོད་བྱེད་དུ་འབྲེལ་བར་འགྱུར་གྱི། ཤིང་སྒྲ་
དེ་ནི་ཤིང་སྤྱི་དངོས་པོ་བ་ལ་བརྗོད་བྱ་རྗོད་བྱེད་དུ་འབྲེལ་བར་མི་རུང་
བར་ཐལ། ཤིང་ཞེས་པའི་སྒྲ་ལས་ཤིང་གོ་བ་ཤིང་གསལ་རྣམས་ལས་
གཞན་དུ། བ་ལང་གི་གསལ་བ་ལྟ་བུ་ལ་ཤིང་བརྡ་སྦྱོར་བ་མ་མཐོང་
བ་ལ་ལྟོས་པ་དང་། ཤིང་གསལ་རང་མཚན་པ་ལ་ལར་ཤིང་བརྡ་
སྦྱོར་བ་དེ་མཐོང་བ་ལ་ལྟོས་པ་ཡིན་པའི་ཕྱིར། གསུམ་པ་ནི། ཤིང་
- 437 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གི་ རིགས་ དོན་ གཞན་ དང་ སོགས་ པ་ ཡོན་ ཏན་ དོན་ གཞན་ དང་།
ལས་དོན་གཞན་དང་། དེ་དང་ལྡན་པའི་གསལ་བ་ནི་ཡོད་པ་མ་
ཡིན་པར་ཐལ། ཤིང་གི་རིགས་དོན་གཞན་གོང་དུ་བཀག་ཟིན་པ་
དེའི་ཕྱིར། འདོད་ན། ཤིང་གི་རིགས་དོན་གཞན་དང་། དེ་
དང་ལྡན་པའི་ཤིང་གསལ་དག་ལ་ཤིང་གི་མཉམ་པ་བརྡ་འབྲེལ་བྱེད་
པ་མ་ཡིན་པར་ཐལ། འདོད་པའི་ཕྱིར། ཁོ་ན་རེ། ཤིང་གི་
རིགས་ དོན་ གཞན་ དང༌། དེ་ དང་ ལྡན་ པའི་ གསལ་ བ་ མེད་ ན།
ཤིང་བརྡ་སྦྱོར་བའི་ཡུལ་མེད་པར་འགྱུར་རོ་ཞེ་ན། མི་འགྱུར་ཏེ།
གཞན་ ཤིང༌ མིན་ ལས་ ནི་ ལྡོག་ པ་ ཉིད་ ལ་ ཤིང༌ སྒྲ་སྦྱོར་ བའི་ ཕྱིར།
གཉིས་པ་དབང་ཤེས་སྒྲ་སྦྱོར་རྟོག་པ་ཡིན་པ་དགག་པ་ལ། སྔ་ཕྱི་
གཅིག་ཏུ་འཛིན་པའི་ནུས་པས་སྟོང་བའི་རྟགས་ཀྱིས་དགག་པ་དང་།
རིགས་པ་གཞན་གྱིས་དགག་པའོ། །
དང་པོ་ནི། བརྡ་སྤྲོད་པ་ན་རེ། མངོན་སུམ་རྟོག་དང་བྲལ་
བར་ནི། ། ཞེས་ བཤད་པ་མི་འཐད་པར་ཐལ། གཟུགས་འཛིན་་་
དབང་ པོའི་ མངོན་ སུམ་ མིང་ སྦྱོར་ རྟོག་ པ་ ཡིན་ པའི་ ཕྱིར་ ཞེ་ ན།
གཟུགས་འཛིན་མིག་ཤེས་དེ་ལ་ནི་ཆོས་ཅན། ཁྱོད་མིང་སྦྱོར་རྟོག་པ་
ཅི་ལྟར་ཡིན་ཏེ་མ་ཡིན་པར་ཐལ། སྔར་བརྡ་དུས་སུ་མཐོང་བའི་
དོན་དང༌། ཕྱིས་ཐ་སྙད་ཀྱི་དུས་སུ་མཐོང་བའི་དོན་གཉིས་གཅིག་
ཏུ་བསྲེས་ནས་འཛིན་པའི་ནུས་པས་སྟོང་བ་ཡིན་པའི་ཕྱིར། ཁྱབ་སྟེ།
མིང་སྦྱོར་རྟོག་པ་ཡིན་ན། སྔར་བརྡ་བྱས་པ་དྲན་པ་ཡི་རྒྱུ་ཅན་གྱི་
ཕྱིས་ཐ་སྙད་ཀྱི་དུས་སུ་མཐོང་བའི་དོན་དང་། བརྡ་དུས་ཀྱི་དོན་
གཉིས་གཅིག་ཏུ་བསྲེ་བར་བྱེད་པའི་བདག་ཉིད་ཅན་ཡིན་པས་ཁྱབ་
པའི་ཕྱིར། གཉིས་པ་ལ། བརྡ་མི་འཛིན་པའི་རྟགས་ཀྱིས་དགག་
པ་ནི། གཞན་སྔོན་དུ་དུས་ཀྱི་སྒྲ་ལ་རྟོག་པ་འཇུག་བཞིན་པའི་་༌་
— 438 ཡས་



རྣམ་འགྲེལ་ལེའུ་གསུམ་པའི་ཊཱིཀྐ
སེམས་ཅན་གྱི་ཡང་མིག་གིས་གཟུགས་དག་གསལ་བར་མཐོང་བར་
འགྱུར་པའི་མིག་ཤེས་དེར་ནི་ཆོས་ཅན། གཟུགས་དེས་བསྐྱེད་པའི་
རྟོག་པའང་མེད་པར་ཐལ། གཟུགས་དེ་ཡི་བརྡ་མི་འཛིན་པའི་ཕྱིར།
ཕྱི་རོལ་རང་མཚན་སྣང་ཡུལ་དུ་བྱས་ནས་མི་མཐོང་བར་ཐལ་བས་
དགག་པ་ནི། དབང་པོ་ལས་སྐྱེས་པའི་གཟུགས་འཛིན་དབང་པོའི་
མངོན་སུམ་ཆོས་ཅན། ཁྱོད་རང་ཡུལ་ལ་འདོད་པ་ཡིས་འཇུག་པར་
འགྱུར་བ་ཡིན་པར་ཐལ། མིང་སྦྱོར་རྟོག་པ་ཡིན་པའི་ཕྱིར། ཁྱབ་
སྟེ། དེ་ཡིན་ན། གང་ལ་རྗོད་བྱེད་ཀྱི་སྒྲ་ནི་ངེས་པར་འགོད་པའི་
ཡུལ་དེ་ལ་དམིགས་ནས་འདོད་པ་ཙམ་གྱི་རྟོག་པ་སྐྱེ་བར་འགྱུར་བས་
ཁྱབ། འདོད་ན། ཕྱི་རོལ་རང་མཚན་སྣང་ཡུལ་བྱས་ནས་མཐོང་
བར་མི་འགྱུར་བར་ཐལ་ལོ། །གཉིས་པ་མངོན་སུམ་རྟོག་པ་ཡིན་པ་ལ་
གནོད་བྱེད་དགོད་པ་ལ། རྒྱས་པར་བཤད། དོན་བསྡུ་བའོ། །
དང་པོ་ལ། གཟུང་འཛིན་མྱོང་བྱེད་མེད་པར་ཐལ་བ་དང་།
འདས་པ་དྲན་པ་མི་སྲིད་པར་ཐལ་བ་དང་། རང་མཚན་མཐོང་བ་
མི་སྲིད་པར་ཐལ་བ་གསུམ། དང་པོ་ནི། མངོན་སུམ་རྟོག་པར་
འདོད་པའི་གཞན་སྡེ་མུ་སྟེགས་པ་དང༌། ཤེས་པ་ལ་མྱོང་བྱེད་རང་
རིག་མེད་པར་འདོད་པའི་རང་སྡེ་བྱེ་བྲག་ཏུ་སྨྲ་བ་ལ། ཤེས་པ་ལ་
མྱོང་བྱེད་མེད་པར་ཐལ་བའི་གནོད་བྱེད་སྟོན་པ་ལ་གཞུང་འདི་་་་་
གསུངས་སོ། ། གཟུགས་ལ་འདི་གཟུགས་སོ་ཞེས་མཐོང་བའི་ཚེ་ན།
གཟུགས་འཛིན་མིག་ཤེས་ མྱོང་བྱེད་མེད་པར་ ཐལ། དེ་ཡོད་ན།
དེ་གཟུགས་དེ་འཛིན་པའི་མིག་བློའི་ཞེས་པའི་ཤེས་པས་ནི་མྱོང་དགོས་
པ་ལས་གཟུགས་དེ་འཛིན་པའི་མིག་བློའི་ཞེས་ནི་རྗེས་ ཀྱི་དྲན་ཤེས་
ཀྱིས་ཇི་ལྟར་ཡང་མཐོང་བ་མ་ཡིན་པའི་ཕྱིར། མ་གྲུབ་ན། མངོན་
སུམ་ཐམས་ཅད་རྟོག་པ་ཡིན་པར་བུད། ཤེས་པ་ལ་མྱོང་བྱེད་རང་
- 439 ཕབ་
•r ':|::：
དྷ
·]+--༤༨
ནི ༥,
= 1+f•* 3) ****#*#'
Pཀཆར་#|:,
ན-
+1:|:: thrསst |
| *•
，，，
}，!，，， ，
，，，，
，



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
)
su
，
རིག་མེད་པར་བུད། ཅེས་ཕྱི་རོལ་མུ་སྟེགས་པ་དང༌། རང་སྡེ་བྱེ་
བྲག་ཏུ་སྨྲ་བ་གཉིས་ལ་རིམ་བཞིན་སོང་། ཐལ་བ་ལས། གཟུགས་
འཛིན་ མིག་ ཤེས་ དེ་ ཡི་ ཉམས་ སུ་ མྱོང་ བའི་ བློའམ་ ཡོད་ པར་ ཐལ།
གཟུགས་འཛིན་མིག་ཤེས་དེ་གཟུགས་ཀྱི་རྣམ་ལྡན་དུ་རྗེས་ཀྱི་དྲན་པའི་
ཕྱིར། ཁོ་ན་རེ། གཟུགས་འཛིན་མིག་ཤེས་མྱོང་བྱེད་ཀྱི་བློ་ཡོད་
ཅིང༌། དེ་རྟོག་མེད་ཀྱི་ཤེས་པ་ཡིན་ནོ་ཞེ་ན། གཟུགས་འཛིན་མིག་
ཤེས་མྱོང་བྱེད་ཀྱི་བློ་དེ་ནི་ཆོས་ཅན། རྟོག་མེད་ཀྱི་ཤེས་པ་ཅི་ལྟར་
ཡིན་ཏེ་མ་ཡིན་པར་ཐལ། ཤེས་པ་ཡིན་པའི་ཕྱིར། ཁྱབ་པ་ཁས།
ཁོ་ན་རེ། གཟུགས་འཛིན་མིག་ཤེས་མྱོང་བྱེད་ཀྱི་བློ་ཡོད་ཅིང་། དེ་
རྟོག་མེད་ཀྱི་ཤེས་པ་ཡིན་ནོ་ཞེ་ན། གཟུགས་འཛིན་མིག་ཤེས་མྱོང་
བྱེད་ཀྱི་བློ་དེ་ནི་ཆོས་ཅན། རྟོག་མེད་ཀྱི་ཤེས་པ་ཅི་ལྟར་ཡིན་ཏེ་མ་
ཡིན་པར་ཐལ། ཤེས་པ་ཡིན་པའི་ཕྱིར། ཁྱབ་པ་ཁས། ཁོ་ན་རེ།
གཟུགས་འཛིན་མིག་ཤེས་མྱོང་བྱེད་མེད་པར་ཐལ་བའི་སྐྱོན་མེད་དེ།
གཟུགས་འཛིན་མིག་ཤེས་དེ་ཉིད་ཀྱིས་དེ་ཉིད་མྱོང་བ་ཡིན་པའི་ཕྱིར་
ཞེ་ན་ནི། ཤེས་བྱ་ཆོས་ཅན། གང་ཟག་གཅིག་གི་རྒྱུད་ལ་གཟུགས་
འཛིན་རྟོག་པ་དང་། གཟུགས་འཛིན་རྟོག་པ་མྱོང་བྱེད་ཀྱི་རྟོག་པ་
གཉིས་ཅིག་ཅར་དུ་སྐྱེ་བ་ཡོད་པར་ཐལ། གཟུགས་འཛིན་མིག་ཤེས་
དེས་དེ་ཉིད་མྱོང་བ་གང་ཞིག ཤེས་པ་ཡིན་ན། རྟོག་པ་ཡིན་པས་
ཁྱབ་པའི་ཕྱིར། འདོད་ན། དེ་མེད་པར་ཐལ། གང་ཟག་་་་་
གཅིག་གི་རྒྱུད་ལ་དེ་གཉིས་ཅིག་ཅར་དུ་སྐྱེ་བ་ཚད་མས་མཐོང་བ་མེད་
པའི་ཕྱིར། ཁོ་ན་རེ། གཟུགས་འཛིན་མིག་ཤེས་མྱོང་བྱེད་མེད་
པར་ཐལ་བའི་སྐྱོན་མེད་དེ། གཟུགས་འཛིན་མིག་ཤེས་དེ་རང་དང་
དུས་མཚུངས་པའི་རྣམ་པར་ཤེས་པ་རྫས་གཞན་གྱིས་མྱོང་བའི་ཕྱིར་ཞེ་
ན། དེ་མ་ཡིན་པར་ཐལ། རྟོག་གཉིས་ཅིག་ཅར་མཐོང་བ་མེད། །
– 440 -



རྣམ་འགྲེལ་ལེའུ་གསུམ་པའི་ཊཱིཀྐ
4
ཅེས་པའི་རིགས་པ་དེས་ནི། གཟུགས་འཛིན་མིག་ཤེས་དེ་རང་དང་
དུས་མཚུངས་པའི་རྣམ་པར་ཤེས་པ་རྫས་གཞན་གྱིས་མྱོང་བ་ལ་ཡང་
གནོད་བྱེད་ཀྱི་རིགས་པ་བསྟན་པ་ཡིན་པའི་ཕྱིར། ཇི་ལྟར་བསྟན་ན།
གང་ ཟག་ གཅིག་ གིས་ རྒྱུད་ ལ་ གཟུགས་ འཛིན་ རྟོག་ པ་ དང༌།
གཟུགས་འཛིན་རྟོག་པ་མྱོང་བྱེད་ཀྱི་རྟོག་པ་གཉིས་ཅིག་ཅར་དུ་སྐྱེ་བ་
ཡོད་པར་ཐལ། གཟུགས་འཛིན་མིག་ཤེས་དེ་ཁོ་རང་དང་དུས་་་
མཚུངས་པའི་རྣམ་པར་ཤེས་པ་རྫས་གཞན་གཅིག་གིས་མྱོང་བ་གང་
ཞིག ཤེས་པ་ཡིན་ན། རྟོག་པ་ཡིན་དགོས་པའི་ཕྱིར། འདོད་
ན། དེ་མེད་པར་ཐལ། དེ་འདྲ་ཚད་མས་མཐོང་བ་མེད་པའི་ཕྱིར།
ཁོ་ན་རེ། གཟུགས་འཛིན་མིག་ཤེས་དེ་ཉིད་ཀྱིས་གཟུགས་འཛིན་
མིག་ཤེས་དེ་ཉིད་མྱོང་བ་མིན་ཞིང༌། གཟུགས་འཛིན་མིག་ཤེས་དེ་
རང་དང་དུས་མཉམ་པའི་རྣམ་པར་ཤེས་པ་རྫས་གཞན་གྱིས་མ་མྱོང་
ཡང་། ཁོ་རང་གི་རྗེས་སུ་སྐྱེས་པའི་དྲན་ཤེས་ཀྱི་མྱོང་བ་ཡིན་ནོ་ཞེ་ན།
གཟུགས་འཛིན་མིག་ཤེས་ཀྱི་རྗེས་སུ་སྐྱེས་བའི་དྲན་ཤེས་ཆོས་ཅན།
ཁྱོད་རང་དུས་ན་འདས་པའི་གཟུགས་འཛིན་མིག་ཤེས་ལ་ནི་དམིགས་
པའི་དྲན་པའི་ཤེས་པར་འགྱུར་བར་ཐལ། ཁྱོད་དེ་ལ་དམིགས་པའི་
བློ་གང་ཞིག དྲན་ཤེས་ཡིན་པའི་ཕྱིར། འདོད་ན་སོང་། དེ་ཅི་
ལྟར་ཡང་མི་འཐད་པར་ཐལ། གཟུགས་འཛིན་མིག་ཤེས་མྱོང་བའི་
ཤེས་པ་མེད་པ་ལ་སྟེ་མེད་པའི་ཕྱིར། གཞན་ཡང་ལྷ་སྦྱིན་རང་རྒྱུད་
ཀྱི་བློ་ལ་རྟོག་པའི་བློ་དང་། གཞན་རྒྱུད་ཀྱི་བློ་ལ་རྟོག་པའི་རྟོག་པ་
གཉིས་ཡུལ་ཡོངས་སུ་གཅོད་པའི་གཅོད་ཚུལ་ངོ་བོའམ་ཚུལ་རིགས་
གཅིག་པར་འགྱུར་བར་ཐལ། དེ་གཉིས་རྟོག་པར་མཚུངས་ པའི་
ཕྱིར། གཉིས་པ་ནི། འདིའི་འབྲེལ་ནི། མངོན་སུམ་ཡིན་ན་
རྟོག་པ་ཡིན་པས་ཁྱབ་པར་འདོད་པའི་གཞན་སྡེ་དང་། མངོན་སུམ་
ཡ 441 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟོག་མེད་ཀྱི་ཤེས་པ་ཡིན་ཡང་མྱོང་བྱེད་རང་རིག་མེད་པར་འདོད་
པའི་རང་སྡེ་ལ། ཤེས་པ་ལ་མྱོང་བྱེད་མེད་པར་ཐལ་བའི་སྐྱོན་ཡོད་
པར་མ་ཟད། དེ་རིང་གི་དུས་ན་འདས་པའི་ལྷས་བྱིན་རང་རྒྱུད་ཀྱི་
དོན་རིག་མངོན་སུམ་ལྷས་བྱིན་རང་རྒྱུད་ཀྱི་ཚད་མས་མ་གྲུབ་པའི་
སྐྱོན་ཡང་ཡོད་ཅེས་སྟོན་པ་ལ། གཞུང་འདི་གསུངས། དེ་སྐད་དུ་
ཡང་འདིའི་མཚམས་སྦྱར་དུ། གཞན་ཡང་། མངོན་སུམ་རྟོག་པ་
དང་བཅས་པར་སྨྲ་བ་གང་ཡིན་པ་དང་། མངོན་སུམ་རྟོག་པ་མེད་
པ་ ཡིན་ ཡང་ རིག་ པ་ མ་ ཡིན་ པར་ སྨྲ་ བའི་ རྒོལ་ བ་ དེ་ དག་ གིས།
འདས་པའི་གཟུགས་མཐོང་བ་མངོན་སུམ་གྱིས་གྲུབ་པ་མིན་ནོ། །དེ་
ཅིའི་ཕྱིར་ཞེ་ན། མངོན་སུམ་དེ་ནི་ད་ལྟར་བའི་ཡུལ་ཅན་ཡིན་པའི་
ཕྱིར་རོ། ། རྗེས་སུ་དཔག་པས་ཀྱང་མིན་ཏེ། འདི་ལྟར་ཞེས་་་་་་་
གསུངས་པའི་ཕྱིར། ཤེས་བྱ་ཆོས་ཅན། དེ་རང་གི་དུས་ན་འདས་
པའི་ལྷས་བྱིན་གྱི་རྒྱུད་ཀྱི་དོན་རིག་མངོན་སུམ་ལྷས་བྱིན་གྱི་རྒྱུད་ཀྱི་
ཚད་མ་ཅིས་གྲུབ་སྟེ་མ་གྲུབ་པར་ཐལ། རྒྱུ་མཚན་གང་གི་ཕྱིར་ན་དེ་
ལ་ནི་འཇལ་བྱེད་དུ་འཇུག་པའི་ལྷས་བྱིན་གྱི་མངོན་སུམ་ཡོད་པ་ཡང་
མིན། རྟགས་ ཅན་ རྗེས་ དཔག་ ཡོད་ པ་ ཡང་ མ་ ཡིན་ པའི་ ཕྱིར།
དང་པོ་མ་གྲུབ་ན། རང་རིག་མེད་པ་ཉམས། ཕྱི་མ་དེར་ཐལ།
དེའི་ངོར་དེ་འདྲའི་དོན་རིག་མངོན་སུམ་ཡོད་པར་སྒྲུབ་པའི་རྟགས་
ཡང་དག་ནི་ཡོད་པ་མིན་པའི་ཕྱིར་ཏེ། དེ་སྒྲུབ་ཀྱི་མཐུན་དཔེ་ཡང་
དག་དང་བྲལ་བའི་ཕྱིར། མ་གྲུབ་ན། རང་རིག་མེད་པ་ཉམས་
སོ། །ཁོ་ན་རེ། དེ་རིང་གི་དུས་ན་འདས་པའི་ལྷས་བྱིན་གྱི་རྒྱུད་ཀྱི་
དོན་རིག་མངོན་སུམ་ལྷས་བྱིན་གྱི་ཚད་མས་མ་གྲུབ་བར་ཐལ་བའི་
སྐྱོན་མེད་དེ། གལ་ཏེ་གཟུགས་དེ་ཡི་རྣམ་པའི་ངོ་བོར་ནི་སྣང་བ་
ཅན་གྱི་གཟུགས་དེའི་རྗེས་ཐོགས་དེ་མ་ཐག་ཏུ་བྱུང་བའི་གཟུགས་
- 442 –



རྣམ་འགྲེལ་ལེའུ་གསུམ་པའི་ཊཱིཀྐ
འཛིན་མིག་བློས་གཟུགས་ལ་སོགས་པ་བཟུང་དོན་དུ་བྱས་ནས་འཛིན་
པ་བཞིན་དུ། དེ་རིང་གི་དུས་ན་འདས་པའི་ལྷས་བྱིན་གྱི་རྒྱུད་ཀྱི་
དོན་རིག་མངོན་སུམ་ཡང་། རང་གི་རྗེས་ཐོགས་དེ་མ་ཐག་ཏུ་བྱུང་
བའི་བློ་ཕྱི་མས་འཛིན་ཅིང་མྱོང་བར་འགྱུར་བ་ཡིན་ནོ་ཞེ་ན། དེ་
རིང་གི་དུས་ན་འདས་པའི་ལྷས་བྱིན་གྱི་རྒྱུད་ཀྱི་དོན་རིག་མངོན་སུམ་
གྱི་རྗེས་ཐོགས་དེ་མ་ཐག་ཏུ་བྱུང་བའི་བློ་དེ་ཆོས་ཅན། ཁྱོད་ཀྱིས་
རང་གི་སྔ་རོལ་ཏུ་བྱུང་བའི་ལྷས་བྱིན་གྱི་རྒྱུད་ཀྱི་དོན་རིག་མངོན་སུམ་
གྱི་བློ་དེ་ནི་འཛིན་ཅིང་མྱོང་བར་མི་འགྱུར་པར་ཐལ། ཁྱོད་ལ་དེའི་
རྣམ་པ་མ་ཤར་བའི་ཕྱིར། འདོད་ན། དེ་ཆོས་ཅན། ཁྱོད་རང་
ཡུལ་གྱི་རྣམ་ལྡན་དུ་དྲན་པའི་ཤེས་པ་མེད་པར་ཐལ། ཁྱོད་མྱོང་
བྱེད་ཀྱི་ཤེས་པ་མེད་པ་ཡིན་པའི་ཕྱིར། ཞེས་པའི་སྐྱོན་སོ་ན་གནས་
སོ། །ཁོ་ན་རེ། གཟུགས་འཛིན་མིག་ཤེས་མྱོང་བྱེད་ཀྱི་བློ་རྟོག་མེད་
ཀྱི་ཤེས་པ་ཡིན་ཡང་། གཟུགས་འཛིན་མིག་ཤེས་རྟོག་པ་ཡིན་ནོ་ཞེ་
ན། ཇི་ལྟར་གཟུགས་ རང་གི་ཡུལ་ཅན་གྱི་དབང་པོའི་རྣམ་ཤེས་
ཉམས་སུ་མྱོང་པའི་བློ་དེ་རྟོག་མེད་ཀྱི་ཤེས་པ་ཡིན་པའི་རྒྱུ་མཚན་ཅི་
ཡིན། རང་ཡུལ་ལ་བརྡ་བྱ་མི་ནུས་པའི་ཕྱིར་ཞེ་ན། དེ་བཞིན་དུ་
གཞན་གཟུགས་འཛིན་མིག་ཤེས་ཀྱང་ཆོས་ཅན། རྟོག་པ་མེད་པར་
འགྱུར་བར་ཐལ། རང་ཡུལ་ལ་བརྡ་བྱ་མི་ནུས་པའི་ཕྱིར། འཁོར་
གསུམ་ཁས། གསུམ་པ་ལ། ཐལ་བ་དགོད་པ་དང་། དབང་
ཤེས་དང་རྟོག་པ་ཐ་དད་དུ་གྲུབ་པ། དེའི་ལན་དགག་པའོ། ། ་
དང་པོ་ནི། རང་མཚན་སྣང་ཡུལ་དུ་བྱེད་པའི་ཚད་མ་མེད་
པར་ཐལ་བས་དགག་པ་ནི། ཁྱད་པར་རང་མཚན་སྣང་ཡུལ་དུ་བྱས་
ནས་ཚད་མ་གང་གིས་ཀྱང་རྟོགས་པར་འགྱུར་ཏེ་མི་འགྱུར་བར་ཐལ།
རྟོག་པ་མེད་པའི་ཤེས་པ་མེད་པའི་ཕྱིར། ཁོ་ན་རེ། མ་ཁྱབ་སྟེ།
- 443 -



c
ar
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟོག་པས་རང་མཚན་སྣང་ཡུལ་དུ་བྱེད་པའི་ཕྱིར་ཞེ་ན་ནི། དེ་མ་
ཡིན་པར་ཐལ། རྗོད་བྱེད་ཀྱི་སྒྲ་ནི་རང་ཡུལ་སྤྱིའི་ཚུལ་ གྱིས་ རྗོད་
པའི་ངང་ཚུལ་ཅན་ཡིན། རྟོག་པའང་རྗོད་བྱེད་ཀྱི་སྒྲ་དེ་དང་རང་
ཡུལ་ལ་སྤྱིའི་ཚུལ་གྱིས་འཇུག་པར་དོན་གཅིག་པའི་ཕྱིར། ཁོ་ན་རེ།
ཁྱད་ པར་ གང་ གིས་རྟོགས་པར་འགྱུར། ཞེས་ པའི་ སྐྱོན་མེད་དེ།
གལ་ཏེ་རྟོག་མེད་ཀྱི་དབང་ཤེས་འགའ་ཞིག་ཀྱང་ཡོད་པས། དེས་
རང་མཚན་སྣང་ཡུལ་དུ་བྱས་ནས་རྟོགས་པའི་ཕྱིར་ཞེ་ན། འོ་ན་
དབང་ཤེས་ཐམས་ཅད་ཆོས་ཅན། རྟོག་མེད་དུ་འདོད་པའི་མངོན་
སུམ་ཐམས་ཅད་དེ་བཞིན་དུ། རྟོག་མེད་ཀྱི་ཤེས་པ་ཡིན་པར་ཐལ།
དེ་དང་རང་གི་རྐྱེན་གསུམ་མཚུངས་པ་ལས་སྐྱེས་པའི་རྒྱུ་ཅན་ཏེ་་་
འབྲས་བུ་ཡིན་པའི་ཕྱིར། ཁྱབ་སྟེ། འབྲས་བུའི་བདག་ཉིད་་་་་་
རིགས་འདྲ་མི་འདྲ་ཐ་དད་རྣམས་རྒྱུའི་བདག་ཉིད་རིགས་འདྲ་མི་འདྲ་
ཐ་དད་རྣམས་ལས་སྐྱེས་པས་ཁྱབ་པ་ཡིན་པའི་ཕྱིར། གཉིས་པ་ནི།
གཟུང་དོན་ལ་ལྟོས་ན་བརྡ་དྲན་ལ་ལྟོས་པ་འགལ་བའི་རྟགས་ཀྱིས་
དགག་པ་ནི། མིག་བློ་མ་འཁྲུལ་བ་ཆོས་ཅན། ཁྱོད་མིང་སྦྱོར་རྟོག་
པ་མ་ཡིན་པར་ཐལ། མིང་སྦྱོར་རྟོག་པ་ཡིན་ན། ཕྱི་རོལ་རང་
མཚན་གཟུང་དོན་དུ་ཡོད་པ་ལ་ལྟོས་པ་མེད་པ་རང་ཡུལ་གྱི་བརྡ་དྲན་
པ་ལས་སྦྱོར་བའི་སྐྱེ་བས་ཁྱབ། ཁྱོད་མིང་སྦྱོར་རྟོག་པ་དེ་བཞིན་དུ་
རང་ཡུལ་གྱི་བརྡ་དྲན་པ་ལ་ལྟོས་པ་མེད་པར་རང་གི་གཟུང་དོན་གྱི་
དངོས་ པོའི་ ནུས་ པ་ ཉིད་ ལས་ སྐྱེ་ བར་ འགྱུར་ བ་ ཡིན་ པའི་ ཕྱིར།
གསུམ་པ་ནི། གལ་ཏེ། ཁོ་ན་རེ། མ་གྲུབ་སྟེ། གཟུགས་དེས་
ནི་གཟུགས་ཀྱི་བརྡ་དྲན་པ་ལ་དངོས་སུ་ཕན་བཏགས་པ་ལ་ལྟོས་ནས།
གཟུགས་འཛིན་དབང་པོའི་བློ་དག་ལ་ཕན་འདོགས་ནུས་པར་འགྱུར་
གྱིས། ལྟོས་མེད་དུ་མིན་པས་གཟུགས་འཛིན་མིག་ཤེས་རྟོག་པ་ཡིན་
-- 444 -



རྣམ་འགྲེལ་ལེའུ་གསུམ་པའི་ཊཱིཀྐ
dar
ir
ནོ་ཞེ་ན། ཡུལ་གྱི་ངོས་ནས་གནོད་བྱེད་འཕེན་པ་ནི། གཟུགས་
ཆོས་ཅན། ཁྱོད་ཀྱིས་གཟུགས་ཀྱི་བརྡ་དྲན་པ་ཉིད་ལ་དངོས་སུ་ཕན་
པར་ འགྱུར་ གྱི། དེས་ ཁྱོད་ ལ་ དངོས་ སུ་ མི་ ཕན་ པར་ ཐལ།
གཟུགས་དེས་གཟུགས་ཀྱི་བརྡ་དྲན་ལ་དངོས་སུ་ཕན་བཏགས་པ་ལ་
ལྟོས་ནས་ཁྱོད་ལ་ཕན་འདོགས་པའི་ཕྱིར། དཔེར་ན་རྟགས་དུ་བས་
རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པའི་རྟགས་འཛིན་སེམས་
ལ་དངོས་སུ་ ཕན་གྱི། དེའི་རྟགས་ཀྱིས་དེ་ལྟར་རྟོགས་པའི་རྗེས་
དཔག་ལ་དངོས་སུ་མི་ཕན་པ་བཞིན་ནོ། །ཡུལ་ཅན་དབང་ཤེས་ཀྱི་
ངོས་ནས་གནོད་བྱེད་འཕེན་པ་ནི། གཟུགས་འཛིན་དབང་བློ་དེ་
གཟུགས་ཀྱི་བརྡ་དྲན་ལས་དངོས་སུ་སྐྱེ་བར་འགྱུར་བར་ཐལ། དེ་
གཟུགས་ ལ་ མིང༌ སྦྱོར་ རྟོག་ པ་ ཡིན་ པའི་ ཕྱིར། འམ་ གྱི་ སྒྲས།
འདོད་ན། དེ་མ་ཡིན་པར་ཐལ། གཟུགས་འཛིན་མིག་བློ་དེ་ནི་
རང་རྒྱུ་རྐྱེན་གསུམ་དེ་དང་དངོས་སུ་འབྲེལ་ཞིང༌། དེ་ལས་དངོས་
སུ་སྐྱེ་བའི་ཕྱིར། ཡང་གཟུགས་འཛིན་དབང་པོའི་མངོན་སུམ་ཆོས་
ཅན། ཁྱོད་རང་རྒྱུ་རྐྱེན་གསུམ་ཚང་བ་དེ་ལས་གཞན་ཚང་བའི་དུས་
སུའང་སྐྱེ་བར་འགྱུར་བར་ཐལ། ཁྱོད་མིང་སྦྱོར་རྟོག་པ་ཡིན་པའི་
ཕྱིར། ཡང་དེ་རང་རྒྱུ་རྐྱེན་གསུམ་ཚང་བའི་སྐབས་ལ་ལར་མི་སྐྱེ་
བའང་སྲིད་པར་ཐལ། ཡིད་རྣམ་པར་གཡེངས་ནས་རང་ཡུལ་གྱི་
བརྡ་མི་དྲན་པ་སྲིད་པའི་ཕྱིར། ཁྱབ་པ་ཁས། ཁོ་ན་རེ། གལ་ཏེ་
གཟུགས་ཀྱིས་གཟུགས་འཛིན་དབང་བློ་སྐྱེད་པ་གཟུགས་ཀྱི་བརྡ་དྲན་
ལ་ལྟོས་པ་ཡིན་ཏེ། གཟུགས་ཀྱིས་དང་པོ་གཟུགས་ཀྱི་བརྡ་དྲན་སྐྱེད།
དེ་རྗེས་གཟུགས་འཛིན་དབང་མངོན་རིམ་གྱིས་སྐྱེད་པའི་སྒོ་ནས་དེ་
གཉིས་ཀའི་རྒྱུ་ཡིན་པའི་ཕྱིར་ཞེ་ན། རྩ་བའི་གྲུབ་མཐའ་ལ་གཟུགས་
རྟག་ པར་ འདོད་ པ་ དང་ ཁས་ བླངས་ ནང་ འགལ་ ཞེས་ སྟོན་ པ་ ནི།
- 445 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གཟུགས་ཆོས་ཅན། ཁྱོད་ཀྱིས་ སྔར་གཟུགས་ཀྱི་བརྡ་དྲན་བསྐྱེད་
པའི་དུས་ཉིད་ན་གཟུགས་འཛིན་དབང་མངོན་ཡང་སྐྱེད་པར་འགྱུར་
བར་ཐལ། ཁྱོད་དེ་གཉིས་ཀའི་རྒྱུ་ཡིན་པ་གང་ཞིག ཁྱོད་ཀྱི་སྐད་
ཅིག་ སྔ་ ཕྱི་ ཐ་ དད་ མེད་ པའི་ རྟག་ པ་ ཡིན་ པའི་ ཕྱིར། ཁོ་ན་རེ།
གཟུགས་དེ་གཟུགས་འཛིན་དབང་མངོན་དངོས་སུ་སྐྱེད་བྱེད་མ་ཡིན་
ཡང་། གཟུགས་འཛིན་དབང་པོའི་བློ་དངོས་སུ་སྐྱེད་པའི་རྒྱུ་་་་་
གཟུགས་ཕྱི་མ་གཞན་ཡིན་ནོ་ཞེ་ན། འོ་ན། གཟུགས་འཛིན་་་་
དབང་མངོན་དེ་སྐྱེ་བ་ལ་གཟུགས་ཀྱི་བརྡ་དྲན་པ་དོན་མེད་དུ་འགྱུར་
བར་ཐལ། དེ་གཟུགས་གཟུང་དོན་དུ་ཡོད་པ་ལས་སྐྱེ་བ་ཡིན་པའི་
ཕྱིར། རྟགས་གསལ་ཁས། ཁྱབ་པ་སྒྲུབ་པ་ནི། གཟུགས་འཛིན་
དབང་མངོན་དེ་སྐྱེད་པ་ལ་གཟུགས་ཀྱི་བརྡ་དྲན་པ་དོན་ཅི་ཡོད་དེ་
མེད་པར་ཐལ། དེ་ཁྱད་པར་བརྡ་བཏགས་པ་མེད་པའི་གཟུགས་
གཟུང་དོན་དུ་བྱས་ནས་འཛིན་པ་ཡིན་པའི་ཕྱིར། ཁྱབ་སྟེ། བརྡ་
དྲན་དབང་ཤེས་ཀྱི་དངོས་རྒྱུར་ཇི་ལྟར་བརྡ་བཏགས་པ་ནི། རིགས་
པ་ཅན་པས་དབང་ཤེས་མིང་སྦྱོར་རྟོག་པ་སྒྲུབ་པའི་དོན་དུ་འདོད་པ་
ཡིན་པའི་ཕྱིར། རིགས་པ་ཅན་པ་ན་རེ། གཟུགས་འཛིན་དབང་
མངོན་མིང་སྦྱོར་རྟོག་པ་ཡིན་ཏེ། དེས་གསལ་བ་ལ་ལྟོས་མེད་ཀྱི་
གཟུགས་ཀྱི་སྤྱི་ཡན་གར་བ་ཙམ་གཟུང་དོན་དུ་བྱས་ནས་འཛིན་པ་
ཡིན་པའི་ཕྱིར་ཞེ་ན་ནི། དེ་ཆོས་ཅན། ཁྱད་པར་གཟུགས་རང་
མཚན་གཟུང་དོན་དུ་བྱེད་པ་ལ་ལྟོས་པར་མི་རུང་བར་ཐལ་ལོ། །
གཉིས་པ་ནི། གཟུགས་འཛིན་མིག་བློ་ཆོས་ཅན། རང་གི་བདག་
རྐྱེན་མིག་དང་། དམིགས་རྐྱེན་གཟུངས་དང་ཡིད་བྱེད་དག་ལ་་་་
བརྟེན་ནས་སྐྱེ་བར་འགྱུར་བ་ཡིན་ཏེ། དེ་ལྟར་གོང་དུ་བསྒྲུབས་ཟིན་
པ་དེའི་ཕྱིར། གཉིས་པ་མཚན་གཞིའི་རབཏུ་དབྱེ་བ་ལ། དབང་
– 446 -



རྣམ་འགྲེལ་ལེའུ་གསུམ་པའི་ཊཱིཀྐ
པོའི་མངོན་སུམ། ཡིད་ཀྱི་མངོན་སུམ། རང་རིག་མངོན་སུམ།
རྣལ་འབྱོར་མངོན་སུམ་མོ། །དང་པོ་ལ། དབང་ཤེས་ཀྱི་ཐ་སྙད་མི་
འཐད་པ་སྤང་བ་དང་རྟོག་བྲལ་ལ་ལུང་འགལ་སྤང་བ་དང་། ལྡོག་
པ་དུ་མ་དང་སྤྱི་དོན་གཞན་དབང་ཤེས་ཀྱི་གཟུང་དོན་ཡིན་པ་དགག་
པའོ། །
དང་པོ་ནི། མདོ་ལས། གཟུགས་ཤེས་པ་ནི་རྣམ་པ་གཉིས་
ཏེ། མིག་དང་ཡིད་ལ་བརྟེན་པའོ། །ཞེས་པ་དང་། འདིར་ཡང་།
དེ་ཕྱིར་མིག་དང་གཟུགས་དག་ལ། །ཞེས་པའི་སྐབས་སུ་རྟེན་བཅས་
ཀྱི་མིག་དབང་གཟུགས་ཅན་པས་བདག་རྐྱེན་བྱས། གཟུགས་ཀྱིས་
དམིགས་རྐྱེན་བྱས་པ་ལ་བརྟེན་ནས་བྱུང་བའི་གཟུགས་འཛིན་མིག་
ཤེས་དེ་དབང་ཤེས་སུ་ཁས་བླངས་པ་ལ། གལ་ཏེ་གཟུགས་འཛིན་
དབང་པོའི་མངོན་སུམ་གྱི་ཤེས་པ་སྐྱེད་པ་ལ། བདག་རྐྱེན་དབང་པོ་
བཞིན་དུ་དམིགས་རྐྱེན་ཡུལ་གཟུགས་ཀྱིས་ཀྱང་ཕན་འདོགས་ནུས་པ་
ཡིན་པ་ལ། འོ་ན་ཅིའི་ཕྱིར་དེ་གཉིས་ཀ་ལ་རག་ལས་ནས་སྐྱེ་བའི་
གཟུགས་འཛིན་མིག་ཤེས་དེ་ལ་ནི། དབང་ཤེས་ཞེས་རང་གི་བདག་
རྐྱེན་ དབང་ པོའི་ སྒོ་ ནས་ དབང༌ ཤེས་ ཞེས་ པའི་ ཐ་ སྙད་བྱས་ ནས།
དམིགས་རྐྱེན་གཟུགས་ཀྱི་སྒོ་ནས་གཟུགས་ཤེས་ཞེས་པའི་ཐ་སྙད་མི་
བརྗོད་པ་ཅི་ཡིན་ཞེ་ན། དེ་འདྲའི་ཤེས་པ་དེ་ལ་དབང་ཤེས་ཞེས་
པའི་ཐ་སྙད་སྦྱོར་རིགས་པ་དང་། དེ་ལ་གཟུགས་ཤེས་ཞེས་པའི་ཐ་
སྙད་སྦྱོར་མི་རིགས་པར་བསྟན་པ་གཉིས་ལས། དང་པོ་སྟོན་པ་ལ།
ཀུན་བཏུས་སུ། ཐུན་མོང་མ་ཡིན་རྒྱུ་ཡི་ཕྱིར། །དེ་ཡི་ཐ་སྙད་དབང་
པོས་བྱས། ཞེས་གསུངས། དེ་འགྲེལ་བ་ལ་འདིར། གོ་བར་
བྱེད་པ་ཉིད་མཐོང་ནས། །ཞེས་སོགས་གསུངས། དེའི་ནང་ནས།
དེ་འདྲའི་ཤེས་པ་དེ་ལ་རང་གི་བདག་རྐྱེན་དབང་པོའི་སྒོ་ནས་དབང་
- 447 -



ir
in
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཤེས་ཞེས་པའི་ཐ་སྙད་སྦྱར་འོས་པར་སྒྲུབ་པའི་རྟགས་འགོད་པ་ལ་གོ་
བར་ཞེས་སོགས་རྐང་བ་གཉིས་གསུངས། དེའི་ཕྱོགས་ཆོས་སྒྲུབ་པ་
ལ། དབང་པོའི་ཞེས་ པ་རྐང་པ་གཅིག རྟགས་ཀྱི་ངོ་བོ་ངོས་་
འཛིན་ པ་ ལ། སྦྱར་ བར་ བྱ་ བའང་ ཞེས་ སོགས་ རྐང༌ པ་ གསུམ།
གཉིས་པ་སྟོན་པར་བྱེད་པ་ལ། ཁྱབ་པར་བྱེད་པའི་ཞེས་སོགས་རྐང་
པ་ གཉིས་ གསུངས། རྟགས་ དེའི་ ཕྱོགས་ ཆོས་ སྒྲུབ་ པ་ ལ།
གཟུགས་ཀྱི་ཐ་སྙད་ལ་དེ་མེད་ཅེས་དང་། རྟགས་དེའི་ངོ་བོ་ངོས་
འཛིན་པ་ལ། སྦྱར་བར་བྱ་བའང་དེ་ཆོས་ཡིན། ། དེ་ཕྱིར་ཐ་སྙད་
འདི་ལ་ནི། ། སྦྱར་བྱ་མ་དམིགས་རྟགས་ཡིན་ཏེ། ། ཞེས་བསྒྱུར་ཏེ་
བྱའོ། །
སྔར་གྱི་ཤེས་པ་དེ་ཆོས་ ཅན། ཁྱོད་ལ་རང་གི་བདག་རྐྱེན་
དབང་པོའི་སྒོ་ནས་དབང་ཤེས་ཞེས་པའི་ཐ་སྙད་ངེས་པར་སྦྱར་བར་
བྱ་བ་ཡིན་ཏེ། དེ་ལྟར་སྦྱོར་བ་ལས་རང་ཉིད་འཁྲུལ་མེད་དུ་གོ་བར་
བྱེད་ནུས་པ་ཉིད་དུ་མཐོང་ནས་དེ་ལྟར་སྦྱར་བ་ཡིན་པའི་ཕྱིར། དེ་
སྒྲུབ་པ་ནི། དེ་འདྲའི་ཤེས་པ་དེ་ཆོས་ཅན། ཁྱོད་ལའང་རང་གི་
བདག་རྐྱེན་དབང་པོའི་སྒོ་ནས་དབང་ཤེས་ཞེས་པའི་ཐ་སྙད་སྦྱར་བ་
ལས་ཁྱོད་འཁྲུལ་མེད་དུ་གོ་ནུས་པ་ཡོད་དེ། ཁྱོད་རང་གི་ཐུན་མོང་
མིན་པའི་བདག་རྐྱེན་དབང་པོ་གཟུགས་ཅན་པ་ལས་དངོས་སུ་སྐྱེས་
པའི་ཤེས་པ་ཡིན་པའི་ཕྱིར། འོ་ན། དེ་དེ་སྒྲུབ་ཀྱི་འབྲས་རང་མ་
དམིགས་པའི་རྟགས་ཡང་དག་གསུམ་གང་ཡིན་ཞེ་ན། རང་གི་་་
བདག་རྐྱེན་དབང་བོའི་ངོས་ནས་དབང་ཤེས་ཞེས་པའི་ཐ་སྙད་སྦྱར་བ་
ལས་རང་ཉིད་འཁྲུལ་མེད་དུ་གོ་ནུས་པ་དེ་ཆོས་ཅན། གོང་གི་ཤེས་
པ་འདི་ལ་ནི་རང་གི་བདག་རྐྱེན་དབང་པོའི་ངོས་ནས་དབང་ཤེས་
ཞེས་པའི་ཐ་སྙད་སྦྱར་བར་བྱ་འོས་པར་སྒྲུབ་པའི་རང་བཞིན་གྱི་་་༌་
ཁ 448 -



རྣམ་འགྲེལ་ལེའུ་གསུམ་པའི་ཊཱིཀྐ
རྟགས་ཡང་དག་ཡིན་ཏེ། ཁྱོད་དེ་སྒྲུབ་ཀྱི་སྒྲུབ་རྟགས་ཡང་དག་གང་
ཞིག རང་གི་བདག་རྐྱེན་དབང་པོའི་ངོས་ནས་དབང་ཤེས་ཞེས་
པའི་ཐ་སྙད་སྦྱར་བར་བྱ་འོས་པའང་ཁྱོད་ཀྱི་བདག་གཅིག་པའི་ཁྱབ་
བྱེད་ཀྱི་ཆོས་ཡིན་པ་དེའི་ཕྱིར། གོང་གི་ཤེས་པ་དེ་ཆོས་ཅན། ཁྱོད་
ལ་རང་གི་དམིགས་རྐྱེན་གཟུགས་ཀྱི་ངོས་ནས་གཟུགས་ཤེས་ཞེས་པའི་
ཐ་སྙད་སྦྱར་འོས་པ་ནི་ལྡོག་པར་འགྱུར་ཏེ། ཁྱབ་པར་བྱེད་པའི་
རང་བཞིན་གཟུགས་ཤེས་ཞེས་པའི་ཐ་སྙད་ལས་ཁྱོད་འཁྲུལ་མེད་དུ་གོ་
ནུས་པ་ནི་ལོག་པའི་ཕྱིར། གཉིས་པ་ལ། མདོ་དང་འགལ་པ་སྤང་
པ་དང་། སློབ་དཔོན་དབྱིག་གཉེན་གྱི་ལུང་དང་འགལ་བ་སྤང་བ་
དང་། མདོའི་དགོངས་པ་རྒྱས་པར་བཤད་པ་དང་གསུམ། དང་
པོ་ནི། ཁོ་ན་རེ། མངོན་སུམ་རྟོག་དང་བྲལ་བར་ནི། ། ཞེས་་་
མངོན་སུམ་ཡིན་ན་རྟོག་བྲལ་ཡིན་པས་ཁྱབ་པར་བཤད་པ་མི་འཐད་
པར་ཐལ། སྔོ་འཛིན་དབང་པོའི་མངོན་སུམ་རྟོག་པ་ཡིན་པའི་ཕྱིར།
སྔོ་འཛིན་དབང་པོའི་མངོན་སུམ་གྱི་བློ་དེས་སྔོན་པོའི་ཚོགས་སྤྱི་དོན་
གཞན་དེ་ལ་དམིགས་པའི་ཕྱིར། ཁྱབ་སྟེ། སྤྱི་འཛིན་པའི་བློ་་
གདོན་མི་ཟ་བར་ཡང་རྣམ་པར་རྟོག་པ་དང་རྗེས་སུ་འབྲེལ་བ་ཡིན་
པའི་ཕྱིར། རྩ་བའི་རྟགས་མ་གྲུབ་སྟེ། སྔོ་རྡུལ་དུ་མ་བསགས་པའི་
སྤྱི་དོན་གཞན་དག་ནི་སྔོན་པོའི་ཚོགས་སྤྱི་དོན་གཞན་ཡིན་ལ། དེས་
སྔོ་རྡུལ་དུ་མ་བསགས་པའི་སྤྱི་དོན་གཞན་ལ་དམིགས་པའི་ཕྱིར། མ་
གྲུབ་ན། ལྔ་པོ་བསགས་ལ་དམིགས་པ་ཅན། ཞེས་པའི་མདོ་དང་
འགལ་ལོ་ཞེ་ན། དེ་འདྲའི་མདོ་དེ་ཆོས་ཅན། ཁྱོད་ཀྱིས་སྔོ་འཛིན་
དབང་སྔོན་སྔོན་པོའི་སྤྱི་དོན་གཞན་གྱི་ཡུལ་ཅན་དུ་བསྟན་པ་མ་ཡིན་
པར་ཐལ། ཁྱོད་ཀྱིས་སྔོན་པོའི་རྡུལ་ཕྲན་སྔ་མ་དོན་གཞན་རྐྱེན་དང་
རྐྱེན་དུ་མངོན་པར་འབྲེལ་པའི་ཕྱིར་རམ་རྒྱུ་མཚན་གྱིས། སྔོ་འཛིན་
= 449 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དབང་མངོན་སྐྱེད་ནུས་ཀྱི་སྔོན་པོའི་རྡུལ་ཕྲན་ཁྱད་པར་ཅན་གཞན་
གང་སྐྱེ་བར་འགྱུར་བའི་སྔོ་རྡུལ་དུ་མ་འདུས་པ་དེ་དག་ལ་བསགས་པ་
ཞེས་ནི་བཤད་པ་ཡིན་པའི་ཕྱིར། མདོ་དེ་ཆོས་ཅན། ཁྱོད་ཀྱིས་སྔོ་
རྡུལ་དུ་མ་འདུས་ པ་དེ་ལ་ བསགས་ པ་ཞེས་ པའི་སྒྲས་སྟོན་པའི་རྒྱུ་་
མཚན་ཡོད་དེ། ་ སྔོན་པོའི་རྡུལ་ཕྲན་རེ་རེ་ཁོ་ནས་སྔོ་འཛིན་དབང་
ཤེས་སྐྱེད་མི་ནུས་པར་སྔོ་རྡུལ་དུ་མ་འདུས་པ་དེ་དག་ནི་རང་འབྲས་སྔོ་
འཛིན་དབང་པོའི་ཤེས་པ་སྐྱེད་པའི་རྒྱུ་ཡིན་པའི་རྒྱུ་མཚན་གྱིས་ཁྱོད་
ཀྱིས་དེ་ལྟར་བཤད་པ་ཡིན་པའི་ཕྱིར། གཉིས་པ་ལ་དངོས་དང་།
རྩོད་པ་སྤང་བ་གཉིས། དང་པོ་ནི། ཁོ་ན་རེ། སྔོ་འཛིན་དབང་
མངོན་དེ་སྔོན་པོའི་ཚོགས་སྤྱི་དོན་གཞན་གྱི་ཡུལ་ཅན་མིན་ན། སློབ་
དཔོན་གྱིས། གང་ཡང་སྐྱེ་མཆེད་ཀྱི་རང་གི་མཚན་ཉིད་ཀྱི་ཡུལ་ཅན་
ཡིན་གྱི། རྫས་ཀྱི་རང་གི་མཚན་ཉིད་ཀྱི་ཡུལ་ཅན་མིན་ནོ། ། ཞེས་
པའི་ལུང་དང་འགལ་ལོ་ཞེ་ན་མི་འགལ་ཏེ། ལུང་དེས་སྔོ་འཛིན་
དབང་མངོན་དེ་སྔོན་པོའི་ཚོགས་སྤྱི་དོན་གཞན་གྱི་ཡུལ་ཅན་དུ་བསྟན་
པ་མ་ཡིན་པའི་ཕྱིར་ཏེ། ལུང་དེས་སྔོ་འཛིན་དབང་ཤེས་དེ་ཟླ་མེད་
ཀྱི་སྔོན་པོའི་རྡུལ་ཕྲན་གཅིག་ཁོ་ན་ལ་སྐྱེད་པའི་ནུས་པ་ངེས་པ་ཡོད་པ་
མིན་པའི་ཕྱིར་རམ་སྟེ་རྒྱུ་མཚན་གྱིས། སྔོ་འཛིན་དབང་ཤེས་དེ་སྔོ་
རྡུལ་དུ་མ་ལ་རྗེས་སུ་འགྲོ་བའི་གཟུགས་ཀྱི་སྐྱེ་མཆེད་སྤྱིའི་ཡུལ་ཅན་དུ་
བཤད་པའི་ཕྱིར། དབང་ཤེས་དེ་ཟླ་མེད་ཀྱི་སྔོན་པོའི་རྡུལ་ཕྲན་
གཅིག་ཁོ་ན་ལ་སྐྱེད་པའི་ནུས་པ་ངེས་པ་ཡོད་པ་མིན་ཏེ། སྔོན་པོའི་
རིགས་མཐུན་གྱི་རྡུལ་ཕྲན་སྔ་མ་གཞན་དག་ཕན་བྱེད་དུ་མེད་པར་
ཐལ། རྡུལ་ཕྲན་རེ་རེ་བ་ལས་ཁྱད་པར་ཅན་སྔོ་འཛིན་དབང་མངོན་
སྐྱེད་ནུས་ཀྱི་སྔོ་རྡུལ་དུ་མ་ཚོགས་པ་དེ་ཡང་མེད་པའི་ཕྱིར། གཉིས་
པ་ལ། ཏིལ་ལ་སོགས་པའི་སྣང་བས་མ་ངེས་པ་དང༌། ཁྲ་བོའི་
ཡ– 450 --



རྣམ་འགྲེལ་ལེའུ་གསུམ་པའི་ཊཱིཀྐ
སྣང་བས་མ་ངེས་པ་གཉིས། དང་པོ་ནི། སྤྱི་ཡི་སྤྱོད་ཡུལ་ཅན་དུ་
བཤད། ། ཅེས་པར། སྔོ་འཛིན་དབང་མངོན་དེ་སྔོ་རྡུལ་དུ་མ་ལ་
རྗེས་སུ་འགྲོ་བའི་གཟུགས་ཀྱི་སྐྱེ་མཆེད་ཀྱི་ཡུལ་ཅན་དུ་ཁས་བླངས་པ་
ལ། ཁོ་ན་རེ། གལ་ཏེ་སྔོ་འཛིན་དབང་མངོན་དེ་སྔོ་རྡུལ་དུ་མ་ལ་
རྗེས་སུ་འགྲོ་བའི་གཟུགས་ཀྱི་སྐྱེ་མཆེད་ཀྱི་ཡུལ་ཅན་ཡིན་ན། སྔོ་
རྡུལ་དུ་མ་གཟུགས་ཀྱི་སྐྱེ་མཆེད་དུ་གཅིག་དགོས། དེ་ཡིན་ན་ཡང་
ཁྱེད་ལ་ཁས་བླངས་ནང་འགལ་ཏེ། དེ་མ་ཡིན་པར་ཐལ། དེ་
འཐད་ན་སྔོ་རྡུལ་དུ་མ་བློ་ཅིག་གིས་ཅིག་ཅར་དུ་འཛིན་དགོས་པ་ལས།
དེ་མ་ཡིན་པའི་ཕྱིར། ཕྱི་མ་མ་གྲུབ་ན། སྔོ་རྡུལ་དུ་མ་ཆོས་ཅན།
བློ་གཅིག་གིས་ཅིག་ཅར་དུ་འཛིན་པ་མ་ཡིན་པར་ཐལ། ཡན་ལག་
ཅན་ཆ་མེད་ཅིག་མེད་པའི་དོན་དུ་མ་ཡིན་པའི་ཕྱིར་ཞེ་ན། ཏིལ་ལ་
སོགས་པ་ཐ་དད་པ་ལ་དམིགས་པའི་བློ་ལ་ཏིལ་ལ་སོགས་པ་ཇི་ལྟར་
ཡང་ ཅིག་ཅར་དུ་འཛིན་པར་སྣང་བ་ ཡིན་ པ་ མི་འཐད་པར་ ཐལ།
ཡན་ལག་ཅན་ཆ་མེད་གཅིག་མེད་པའི་དོན་དུ་མ་ཡིན་ན། བློ་་་
གཅིག་གིས་ཅིག་ཅར་དུ་མི་འཛིན་པས་ཁྱབ་པའི་ཕྱིར། རྟགས་ཁས་
སོ། །ཁོ་ན་རེ། མ་ཁྱབ་སྟེ། ཏིལ་ལ་སོགས་པ་འཛིན་པའི་རྟོག་པ་
དེ་ཏིལ་ལ་སོགས་པ་འཇུག་པ་མགྱོགས་པས་རིམ་གྱིས་འཛིན་པ་ཡིན་
ཡང་། ཅིག་ཅར་དུ་འཛིན་པ་སྣང་བ་ཡིན་པའི་ཕྱིར་ཞེ་ན། སྔར་
བཤད་ཀྱི་རིགས་པས་ཁེགས་ཞེས་སྟོན་པ་ནི། རྟགས་དེ་མི་འཐད་
པར་ཐལ། རང་ཡུལ་ལ་འཇུག་པ་མགྱོགས་པས་རང་ཡུལ་ཅིག་ཅར་
འཛིན་པའི་སྣང་བ་འདི་ལ། ཡི་གེའང་ཅིག་ཅར་ཐོས་པར་འགྱུར་
ཞེས་ པར་ སྐྱོན་བཤད་ ཟིན་ བའི་ ཕྱིར། དེ་ ལྟར་ ཁས་ལེན་ པ་ ལ།
ཏིལ་ནམ་མཁའ་ནས་རིམ་བཞིན་འབབ་པ་དེ་ཉིད་ལ་དམིགས་པའི་བློ་
ཆོས་ཅན། ཏིལ་སྔ་ཕྱི་རིམ་མིན་ཅིག་ཅར་དུ་ཇི་ལྟར་ཡང་འཛིན་
- 451 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
is
ir
år
ir
པར་མི་འགྱུར་ཡང་ཅིག་ཅར་དུ་འཛིན་པར་སྣང་བ་ཡིན་ པར་ ཐལ།
ཏིལ་སྔ་ཕྱི་ལ་འཇུག་པ་མགྱོགས་པའི་ཕྱིར། དེ་ལྟར་ཁས་ལེན་པ་ལ།
སྐྱོན་གཞན་སྟོན་པ་ནི། ཅི་ལྟར་བློ་དེ་དག་ལ་ཡུལ་འགའ་ཞིག་རིམ་
མིན་ཅིག་ཅར་དུ་སྣང་བ་དང༌། ཡུལ་གཞན་ནི་རིམ་ལྡན་དུ་སྣང་
བར་འགྱུར་བ་མི་འཐད་པར་ཐལ། བློ་རྣམས་དག་ནི་ཐམས་ཅད་
ཀྱང་རང་ཡུལ་ལ་དུས་འཇུག་པ་མྱུར་བར་མཚུངས་པའི་ཕྱིར། དེས་
ན་དོན་ཀུན་འཛིན་པའི་ཤེས་པ་ཆོས་ཅན། ཁྱོད་ལ་རང་ཡུལ་འདི་
ནི་རིམ་མིན་ཅིག་ཅར་དུ་འཛིན་པ་མིན་ཡང་འཛིན་པར་སྣང་བར་
ཐལ་བར་འགྱུར་བར་ཐལ། རང་ཡུལ་འཛིན་པ་ཆེས་མྱུར་བ་དེའི་
ཕྱིར། གཉིས་པ་ལ། ཐལ་བ་དགོད་པ་དང་། སྣ་ཚོགས་གཅིག་
ཏུ་མི་རུང་བའི་རྒྱུ་མཚན་ནོ། །དང་པོ་ནི། ཕྱེ་མ་ལེབ་ཀྱི་གཤོག་སྟེང་
གི་ཁྲ་བོ་ལ་ སོགས་པའི་གཟུགས་དུ་མའང་ཆོས་ ཅན ཁྲ་འཛིན་་
དབང་ཤེས་ལ་ཅིག་ཅར་དུ་ཅི་ལྟར་ཡང་སྣང་བར་འགྱུར་བ་མི་འཐད་
པར་ཐལ། ཡན་ལག་ཅན་ཆ་མེད་གཅིག་མེད་པའི་དོན་དུ་མ་ཡིན་
པའི་ཕྱིར། ཁོ་ན་རེ། གལ་ཏེ་མ་ཁྱབ་སྟེ། ཕྱེ་མ་ལེབ་ཀྱི་གཤོག་
སྟེང་གི་སྔོ་སེར་སྣ་ཚོགས་པ་རེ། ཡན་ལག་ཅན་ཆ་མེད་གཅིག་གི་
རང་བཞིན་ཡིན་པའི་ཕྱིར་ཞེ་ན། ཕྱི་མ་ལེབ་ཀྱི་གཤོག་སྟེང་གི་སྔོ་
སེར་སྣ་ཚོགས་པ་དེ་བས་ཀྱང་། དེ་རགས་པ་ཡན་ལག་ཅན་ཆ་མེད་
གཅིག་ཏུ་དམ་བཅའ་པའི་དམ་བཅའ་འདི་ཆེས་ངོ་མཚར་ཆེ་བ་ཡིན་
པར་ ཐལ། དེ་ ལ་ རིགས་ པས་ གནོད་ པའི་ ཕྱིར། གཉིས་ པ་ ལ།
དོན་སྣ་ཚོགས་ཡིན་པས་རགས་པ་ཆ་མེད་གཅིག་གི་བདག་ཉིད་ཡིན་
པ་དགག་པ་དང༌། བློ་མ་འཁྲུལ་བ་ལ་སྣ་ཚོགས་སུ་སྣང་བའི་རྟགས་
ཀྱིས་དགག་པ་གཉིས། དང་པོ་ནི། ཕྱེ་མ་ལེབ་ཀྱི་གཤོག་སྟེང་གི་སྔོ་
སེར་སྣ་ཚོགས་པ་དེ་རགས་པ་ཡན་ལག་ཅན་ཆ་མེད་གཅིག་ཡིན་པ་ལ་
452
ག་



རྣམ་འགྲེལ་ལེའུ་གསུམ་པའི་ཊཱིཀྐ
རིགས་པས་གནོད་པའི་རྒྱུ་མཚན་ཅི་ཡིན་ཞེ་ན། དེ་དེ་མ་ཡིན་པའི་
རྟགས་དགོད་པ་ལ་འདི་གསུངས། ཕྱེ་མ་ལེབ་ཀྱི་གཤོག་སྟེང་གི་སྔོ་
སེར་སྣ་ཚོགས་པ་ཆོས་ཅན། རགས་པ་ཡན་ལག་ཅན་ཆ་མེད་གཅིག་
པའི་ རང་ བཞིན་ མ་ ཡིན་ པར་ ཐལ། སྣ་ ཚོགས་ ཡིན་ པའི་ ཕྱིར།
དཔེར་ན། ནོར་བུ་དུ་མ་སྤུངས་པའི་གཟུགས་དེ་བཞིན། ཁོ་ན་རེ།
དཔེ་དོན་མི་མཚུངས་སྟེ། ནོར་བུ་དུ་མའི་ཁ་དོག་སོ་སོར་དབྱེ་རུང་
ལ། ཕྱེ་མ་ལེབ་ཀྱི་གཤོག་སྟེང་གི་སྔོ་སེར་སོ་སོར་དབྱེ་མི་རུང་བའི་
ཕྱིར་ཞེ་ན། དེ་ལྟར་རུང་མི་རུང་མཚུངས་པར་ཐལ། སྔོ་སེར་ལ་
སོགས་པའི་རྣམ་པར་དབྱེ་བ་ནི་སྣམ་བུ་ཁྲ་བོ་དང༌། ནོར་བུ་དུ་མ་
སྤུངས་ པའི་ གཟུགས་ ལ་ སོགས་ པ་ དག་ ལའང་ མཚུངས་ པའི་ ཕྱིར།
ཁོ་ན་རེ། གལ་ཏེ་མ་གྲུབ་སྟེ། སྣམ་བུ་ཁྲ་བོ་སོགས་དེ་ལ་ཡན་ལག་
ཅན་གྱི་གཟུགས་མེད་པའི་ཡན་ལག་གི་གཟུགས་འབའ་ཞིག་ཁྲ་བོ་དེ་
ལྟར་མཐོང་ལ། དེའི་གཤོག་སྟེང་གི་ཁྲ་བོ་ཡན་ལག་གི་གཟུགས་མེད་
པའི་ཡན་ལག་ཅན་གྱི་གཟུགས་འབའ་ཞིག་ཁྲ་བོ་དེ་ལྟར་མཐོང་བའི་
ཕྱིར་ཞེ་ན། ཕྱེ་མ་ལེབ་ཀྱི་གཤོག་སྟེང་གི་ཁྲ་བོ་དེ་ལ་ཡན་ལག་གི་
གཟུགས་མེད་པའི་ཡན་ལག་ ཅན་གྱི་གཟུགས་འབའ་ཞིག་ཁྲ་བོར་་་་
མཐོང་བ་མི་འཐད་པར་ཐལ། གལ་ཏེ་ཡན་ལག་གི་སྔོ་སོགས་སྤངས་
པ་ཡི། ཡན་ལག་ཅན་གྱི་ཁྲ་བོ་གཞན་ཚད་མས་མཐོང་བ་ངོ་མཚར་
ཆེ་ སྟེ་མི་འཐད་པའི་ཕྱིར། རང་རེས་ཕྱེ་མ་ལེབ་ཁྲ་ལ་ སོགས་་་་༌
གཟུགས་ཞེས་པར། ཕྱེ་མ་ལེབ་ཀྱི་གཤོག་སྟེང་གི་སྔོ་སེར་སྣ་ཚོགས་
པ་ཆོས་ཅན། ཁྲ་འཛིན་དབང་ཤེས་ལ་ཅིག་ཅར་དུ་སྣང་བ་མ་ཡིན་
པར་ཐལ། ཡན་ལག་ཅན་ཆ་མེད་གཅིག་མེད་པའི་དོན་དུ་མ་ཡིན་
པའི་ཕྱིར། བྱས་པ་ལ་ཁོ་ན་རེ། ཕྱེ་མ་ལེབ་ཀྱི་གཤོག་སྟེང་གི་ཁྲ་བོ་
དེ་ལ་བཅོས་མའི་ཁྲ་བོ་དང༌། བཅོས་མིན་གྱི་ཁྲ་བོ་གཉིས་ཡོད་པའི་
- 453 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གང་ལ་བྱེད། དང་པོ་ལྟར་ན། འདོད་དེ། དེ་ལ་དེ་རིམ་ཅན་དུ་
སྣང་བའི་ཕྱིར། གཉིས་པ་ལྟར་ན་མ་ཁྱབ་སྟེ། དེས་དེ་ཅིག་ཅར་དུ་
འཛིན་ལ། དེ་ལ་དེ་ཅིག་ཅར་དུ་སྣང་བའི་ཕྱིར། དེས་ན་བཅོས་
མའི་ཁྲ་བོ་འཛིན་པའི་དབང་བློ་ལ། རང་ཡུལ་དུས་ཀྱང་རིམ་ལྡན་
དུ་སྣང་། རང་ཡུལ་དུ་མ་ཡང་སྣང་བ་ཡིན་ལ། བཅོས་མིན་གྱི་ཁྲ་
བོ་འཛིན་ པའི་དབང་བློ་ ལ་ རང་ཡུལ་དུས་ ཀྱང་ ཅིག་ ཅར་དུ་ སྣང་།
རང་ཡུལ་གཅིག་ཁོ་ནའི་རྣམ་པ་སྣང་བ་ཡིན་པའི་ཕྱིར་ཞེ་ན། དེ་
འགོག་པ་ལ་འདི་གསུངས། བཅོས་མའི་ཁྲ་བོ་འཛིན་པའི་དབང་བློ་
དང༌། བཅོས་ མིན་ གྱི་ ཁྲ་ བོ་ འཛིན་ པའི་ དབང་ བློ་ དག་ ལས།
གཅིག་བཅོས་མའི་ཁྲ་འཛིན་དབང་བློ་ལ་ནི་རང་ཡུལ་རང་ལྡན་དང་།
དོན་མང་པོར་སྣང་བ་དང་། གཅིག་བཅོས་མིན་གྱི་ཁྲ་འཛིན་དབང་
བློ་ལ་ནི་རང་ཡུལ་རིམ་མིན་ཅིག་ཅར་དུ་སྣང་བ་དང༌། དོན་གཅིག་
ཁོ་ནའི་རྣམ་པར་སྣང་བའི་ཁྱད་པར་མི་འཐད་པར་ཐལ། དེ་གཉིས་
ཀས་རང་ཡུལ་འཛིན་པ་དུས་མྱུར་པར་མཚུངས་པར་ཚད་མས་རྟོགས་
པའི་ཕྱིར་དང་། དེ་གཉིས་ཀ་རང་ཡུལ་གྱི་དོན་དུ་མའི་རྣམ་པར་ནི།
སྣང་བར་མཚུངས་པར་ཚད་མས་རྟོགས་པའི་ཕྱིར། གཉིས་པ་ལ།
རྒྱས་པར་བཤད་པ་དང་། དོན་བསྡུས་ནས་དབང་ཤེས་རྟོག་མེད་དུ་
སྒྲུབ་པ་གཉིས། དང་པོ་ནི། སྣ་ཚོགས་གཅིག་པའི་རང་བཞིན་
མིན། ཞེས་པའི་ཕྱོགས་ཆོས་སྒྲུབ་པ་ནི། ཕྱེ་མ་ལེབ་ཀྱི་གཤོག་སྟེང་
གི་སྔོ་སེར་ལ་སོགས་པའི་དོན་རྣམས་ཆོས་ཅན། སྣ་ཚོགས་པའི་ངོ༌
བོ་ཉིད་ཡིན་ཏེ། བློ་མ་འཁྲུལ་བ་རྣམས་ལ་སྣ་ཚོགས་པའི་ངོ་བོར་
སྣང་བ་ཡིན་པའི་ཕྱིར། གལ་ཏེ་ཁོ་ན་རེ། མ་ཁྱབ་སྟེ། བློ་མ་
འཁྲུལ་བ་ལ་སྣ་ཚོགས་སུ་སྣང་བ་དེ། སྣ་ཚོགས་སུ་འཇོག་པའི་རྒྱུ་སྟེ་
མཚན་ཉིད་མ་ཡིན་པའི་ཕྱིར་ཞེ་ན། རྫས་ཐ་དད་དང་གཞག་པ་
– 454 -



རྣམ་འགྲེལ་ལེའུ་གསུམ་པའི་ཊཱིཀྐ
འདི་ཐབས་གང་གིས་ཀྱང་འགྲུབ་པར་མི་འགྱུར་བར་ཐལ་ལོ། །ཡང་
ཁོ་ན་རེ། བློ་རྣམས་སྣ་ཚོགས་ངོ་བོའི་ཕྱིར། ། ཞེས་པ་མ་ཁྱབ་སྟེ།
རི་མོའི་ཁྲ་བོ་སོགས་ལ་ཡན་ལག་ཅན་གྱི་རྫས་གཅིག་ཡོད་པས་སྣ་་
ཚོགས་སུ་སྣང་བ་ཡིན་གྱི། སྣ་ཚོགས་ཡིན་པས་སྣ་ཚོགས་སུ་སྣང་བ་
མིན་ནོ་ཞེ་ན། རི་མོའི་ཁྲ་བོ་སོགས་ཆོས་ཅན། ཚད་མའི་བློ་སྣ་
ཚོགས་སུ་སྣང་བ་མ་ཡིན་པར་ཐལ། ཡན་ལག་ཅན་གྱི་རྫས་མེད་པ་
ཡིན་པའི་ཕྱིར་ཏེ། ཁྱོད་རྡུལ་རིགས་མི་མཐུན་གྱིས་བརྩམས་པ་ཡིན་
པ་གང་ཞིག རྡུལ་རིགས་མི་མཐུན་རྣམས་ཀྱིས་ཡན་ལག་ཅན་གྱི་
རྫས་རྩོམ་པ་མེད་པ་ཡིན་པའི་ཕྱིར། ཁོ་ན་རེ། འདོད་དེ། རི་
མོའི་སྟེང་གི་སྔོ་སེར་ཕན་ཚུན་ཕྲད་པའི་ལྡན་པ་དེ་བློ་མ་འཁྲུལ་བ་ལ་སྣ་
ཚོགས་སུ་སྣང་བ་ཡིན་པའི་ཕྱིར་ཞེ་ན། དེ་འདྲའི་ལྡན་པ་དེ་ཆོས་
ཅན། ཁྱོད་བློ་མ་འཁྲུལ་བ་སྣ་ཚོགས་སུ་སྣང་བ་མ་ཡིན་པར་ཐལ།
ཁྱོད་ལ་གཟུགས་ཀྱི་ཡོན་ཏན་མེད་པའི་ཕྱིར་ཏེ། ཁྱོད་ཀྱང་ཡོན་ཏན་
ཡིན། གཟུགས་ཀྱང་ཡོག་ཏན་ཡིན་པ་གང་ཞིག ཡོན་ཏན་ལ་
ཡོན་ཏན་གཉིས་པ་མི་བརྟེན་པར་ཁྱོད་ཀྱིས་ཁས་བླངས་པའི་ཕྱིར་
རོ། །ཁོ་ན་རེ། གཟུགས་མེད་ཕྱིར་ལྡན་སྣ་ཚོགས་མིན། །ཞེས་པ་མ་
ཁྱབ་སྟེ། རི་མོའི་སྟེང་གི་སྔོ་སེར་ཕྲད་པའི་ལྡན་པ་དེ་ལ་སྔོ་སེར་
སོགས་ཀྱི་ཡོན་ཏན་ཡོད་དོ་ཞེས་བཏགས་ནས་དེའི་ལྡན་པ་དེ་བློ་མ་
འཁྲུལ་བ་ལ་སྣ་ཚོགས་སུ་སྣང་བ་ཡིན་པའི་ཕྱིར། དེ་ལ་དེ་ལྟར་་་
འདོན་པའི་རྒྱུ་མཚན་ཡོད་དེ། དེ་འདྲའི་ལྡན་པ་དེ་རིམ་མོའི་སྟེང་
གི་སྔོ་སེར་སོགས་ཀྱི་རྫས་རེ་རེ་བ་ལ་འཕྲོད་པ་འདུ་བའི་རྒྱུ་མཚན་གྱིས་
བཏགས་པ་ཡིན་པའི་ཕྱིར་ཞེ་ན། རི་མོའི་སྟེང་གི་ལྡན་པ་དེ་རི་མོའི་
སྟེང་གི་སྔོ་སེར་སོགས་ཀྱི་རྫས་རེ་རེ་བ་ལ་འཕྲོད་པ་འདུ་བའི་རྒྱུ་མཚན་
གྱིས་དེ་འདྲའི་ལྡན་པ་དེ་ལ་སྔོ་སེར་སོགས་ཀྱི་ཡོན་ཏན་ཡོད་དོ་ཞེས་ཉེ་
- 455 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བར་བཏགས་པ་ལ་བརྟེན་པའང་མ་ཡིན་པར་ཐལ། » རི་མོའི་སྟེང་
གི་སྔོ་སེར་སོགས་ཀྱི་རྫས་རེ་རེ་བ་ཁྲ་བོ་སྣ་ཚོགས་སུ་ཡོད་པ་མ་ཡིན་
པའི་ཕྱིར། ཁོ་ན་རེ། རི་མོ་སོགས་བློ་སྣ་ཚོགས་མིན། ། ཞེས་པ་
འདོད་དེ། རི་མོའི་ཁྲ་བོ་སོགས་བློ་མ་འཁྲུལ་བས་རིམ་བཞིན་བཟུང་
བ་ལ། ཕྱིས་ཀྱི་བློས་ཅིག་ཅར་དུ་བསྲེས་ནས་འཛིན་པ་ཡིན་ པའི་
ཕྱིར་ཞེ་ན། རི་མོའི་ཁྲ་བོ་བློ་མ་འཁྲུལ་བས་རིམ་བཞིན་དུ་ནི་བཟུང་
བ་ལ། ཕྱིས་ཀྱི་བློ་མ་འཁྲུལ་བ་ཡིས་སྣ་ཚོགས་སུ་བསྲེས་ནས་འཛིན་
པ་མིན་ཏེ། བློ་གཅིག་གིས་དོན་མ་ཅིག་ཅར་མི་འཛིན་པའི་ཕྱིར།
གཉིས་པ་ནི། བློ་གཅིག་གིས་དོན་དུ་མ་ཅིག་ཅར་དུ་འཛིན་པ་ཅན་
དུ་ གྲུབ་ པ་ ཡིན་ ཏེ། ཁྲ་ འཛིན་ དབང༌ ཤེས་ གྲུབ་ པ་ དེའི་ ཕྱིར།
གཟུགས་འཛིན་དབང་ཤེས་ཡང་རྟོག་པ་མེད་པ་ཅན་དུ་གྲུབ་པ་ཡིན་
ཏེ། རྒྱུ་མཚན་གང་གི་ཕྱིར་ན། སྒྲའི་དོན་གཅིག་ལ་རྟོག་པའང་།
མིག་གི་སྒོ་ནས་གཟུགས་ལ་སོགས་པ་གཞན་དག་གསལ་བར་མཐོང་
བའི་ཕྱིར། གསུམ་པ་ལ། སྔར་བཤད་པའི་སྒྲུབ་བྱེད་དེ་དག་མི་
འཐད་པའི་རྩོད་པ་སྤང་བ་དང་། ཡན་ལག་ཅན་དོན་གཞན་མེད་
ན་ཅིག་ཅར་དུ་མི་འཛིན་པ་ལ་གནོད་པ་གཞན་མིང་མི་འཛིན་པ་ལ་
གནོད་པ་གཞན་བསྟན་པ་གཉིས། དང་པོ་ལ། རྩོད་པ་དང༌།
ལན་ནོ། ། དང་པོ་ནི། རང་རེས། སྣ་ཚོགས་གཅིག་པའི་རང་
བཞིན་མིན། །ཞེས་པར། སྣ་ཚོགས་ཡིན་ན་ཡན་ལག་ཅན་ཆ་མེད་
གཅིག་གི་རང་བཞིན་མིན་པས་ཁྱབ་བྱས་པ་ལ། ཁོ་ན་རེ། གལ་ཏེ་
སྣ་ཚོགས་སུ་སྣང་བ་ཅན་གྱི་དོན་རྣམས་ལ། ཡན་ལག་ཅན་ཆ་མེད་
གཅིག་གི་རང་བཞིན་ཉིད་དུ་མི་རིགས་པས་ཁྱབ་ན། རེ་ཞིག་ཁྲ་
འཛིན་དབང་བློ་གཅིག་པུའི་རྣམ་པ་དེ་ཉིད་ཆོས་ཅན། ཕྱི་རོལ་གྱི་
དོན་སྣ་ཚོགས་སུ་ནི་ཅི་ལྟར་སྣང་སྟེ་མི་འཐད་པར་ཐལ། བློ་གཅིག་
- 456 -



རྣམ་འགྲེལ་ལེའུ་གསུམ་པའི་ཊཱིཀྐ
གི་བདག་ཉིད་ཡིན་པའི་ཕྱིར། དེ་ལྟར་ཐལ་བ་ལས་ཁྲ་འཛིན་དབང་
བློའི་རྣམ་པ་ཆོས་ཅན། བློ་གཅིག་གི་རང་བཞིན་དུ་མི་འཐད་པར་
ཐལ། སྣ་ ཚོགས་ ཡིན་ པའི་ ཕྱིར། ཁྱབ་ པ་ ཁས། ཟེར་ ན།
གཉིས་པ་ལན་ལ། ཕྱི་རོལ་གྱི་དོན་ཁས་མ་བླངས་པའི་ལུགས་ལ་
བརྟེན་ནས་ཁྱབ་པ་མེད་ཀྱི་ལན་དང་། ཕྱི་རོལ་གྱི་དོན་ཁས་བླངས་
པའི་ དབང་ དུ་ བྱས་ ནས་ རྟགས་ མ་ གྲུབ་ ཀྱི་ ལན་ནོ། ། དང་ པོ་ ལ།
མདོར་བསྟན་པ། རྒྱས་པར་བཤད་པ། རྩོད་པ་སྤང་བའོ། །
དང་པོ་ནི། ཁྲ་འཛིན་དབང་ཤེས་ཀྱི་རྣམ་པ་དེ་གང་ལ་བྱེད།
དོན་རྣམ་ཁྲ་བོ་ལ་བྱེད་དམ། ཁྲ་འཛིན་དབང་ཤེས་ཀྱི་གཟུང་རྣམ་
ལ་བྱེད། དང་པོ་ལྟར་ན་མ་ཁྱབ་སྟེ། ཁྲ་བོ་སྣང་བ་ལྟར་བདེན་
བར་གྲུབ་པར་ཁས་བླངས་པའི་ཕྱོགས་ལ་སྐྱོན་དེ་ཡོད་ཀྱང་ཁོ་བོ་ཅག་
ཁྲ་བོ་སྣང་བ་ལྟར་བདེན་པར་མ་གྲུབ་པར་ཁས་ལེན་པའི་ཕྱིར། འོ་
ན་དེ་སྣང་བ་ལྟར་བདེན་པར་མ་གྲུབ་པའི་རྒྱུ་མཚན་ཅི་ཡིན་ཞེ་ན།
དེ་སྣང་བ་ལྟར་བདེན་པར་མ་གྲུབ་པའི་རྟགས་དགོད་པ་ནི། ཁྲ་བོ་
ཆོས་ཅན། སྣང་བ་ལྟར་དུ་བདེན་པར་མ་གྲུབ་སྟེ། སྣང་བ་ལྟར་དུ་
བདེན་པར་གྲུབ་པའི་གཅིག་དང་དུ་མ་གང་རུང་དང་བྲལ་བའི་ཕྱིར།
ཁྱབ་སྟེ། ཇི་ལྟ་ཇི་ལྟར་དོན་ཁྲ་བོ་དེ་སྣང་བ་ལྟར་དུ་བདེན་པའི་
གཅིག་དང་དུ་མ་གང་དུ་གྲུབ་བསམས་པ་ན། བདེན་པའི་གཅིག་
དང་དུ་མ་གང་རུང་དེ་ལྟ་དེ་ལྟར་གྲུབ་པའི་རྣམ་པ་བྲལ་ཞེས་མཁས་པ་
སངས་རྒྱས་པ་རྣམས་ཀྱིས་གང་གསུངས་པ་དེ་ནི་དངོས་པོའི་སྟོབས་
ལས་འོངས་པ་ཡིན་པའི་ཕྱིར། གཉིས་པ་ལ། ཕྱི་རོལ་གྱི་དོན་
བཀག་པའི་དབང་དུ་བྱས་ནས་ཆོས་ཐམས་ཅད་རང་བཞིན་མེད་པར་
སྟོན་པའི་མདོའི་དོན་བཤད་པ་དང་། དོན་ཁས་བླངས་པའི་དབང་
དུ་བྱས་ནས་དེའི་དོན་བཤད་པ་གཉིས། དང་པོ་ལ། སྣང་བ་ལྟར་
- 457 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
དུ་བདེན་ན་དགག་མི་ནུས་པ་དང་། སྣང་བ་ལྟར་དུ་མི་བདེན་པའི་
རིག་པ། དེས་གྲུབ་པའི་དོན། དང་པོ་ནི། གཅིག་ཁྲ་འཛིན་
དབང་ཤེས་ལ་སྣང་བའི་ཁྲ་བོ་སྣ་ཚོགས་པ་དེ་སྣང་བ་ལྟར་དུ་བདེན་
པར་གྲུབ་ན་སྐྱོན་ཅིར་འགྱུར་ཞེ་ན། ཁྲ་འཛིན་དབང་བློ་དེ་ལ་ཡང་
སྣང་བའི་ཁྲ་བོ་དེ་སྣང་བ་ལྟར་བདེན་པར་གྲུབ་ན་སྐྱོན་ཡོད་དེ། ཁྲ་
བོ་དེ་ཤེས་པའི་བདག་ཉིད་དུ་མི་འབྱུང་ བའི་སྐྱོན་ཡོད་པའི་ཕྱིར།
ཁོ་ན་རེ། གལ་ཏེ་དོན་ཁྲ་བོ་རྣམས་ཆོས་ཅན། ཕྱི་རོལ་དོན་གྱི་
བདག་ཉིད་འདིར་འདོད་དེ། ཕྱི་རོལ་དོན་དུ་སྣང་བའི་བློ་ཡོད་པའི་
ཕྱིར་ཟེར་ན། ཁྲ་བོ་ཆོས་ཅན ཁྱོད་ཕྱི་རོལ་གྱི་དོན་དུ་གྲུབ་པ་དེ་
ལ་སེམས་ཙམ་པ་ངས་དགག་པ་ཅི་བྱ་སྟེ། ཁྱོད་ཕྱི་རོལ་གྱི་དོན་དུ་
སྣང་བའི་བློ་ཡོད་ན། ཁྱོད་ཕྱི་རོལ་གྱི་དོན་ཡིན་པས་མ་ཁྱབ་པར་
ཐལ། ཁྱོད་ཕྱི་རོལ་དོན་དུ་སྣང་བའི་བློ་དེ་འཁྲུལ་ཤེས་ཡིན་པའི་
ཕྱིར། གཉིས་པ་ལ། ཕྱི་རོལ་དོན་ལ་ལྟོས་པའི་གཟུང་འཛིན་རྫས་
གཞན་དགག་པ་དང་། ནང་ཤེས་པ་ལ་ལྟོས་པའི་གཟུང་འཛིན་རྫས་
གཞན་དགག་པ་གཉིས། དང་པོ་ནི། ཁྲ་བོ་སྣང་བ་ལྟར་བདེན་
པར་གྲུབ་ན་དགག་མི་ནུས་པ་དེའི་ཕྱིར། དེ་སྣང་བ་ལྟར་བདེན་
པར་མ་གྲུབ་པའི་རྒྱུ་མཚན་གྱིས་འགོག་པ་ཡིན་ནོ། །དེའི་ཚུལ་ནི་ཁྲ་བོ་
ཆོས་ཅན། སྣང་བ་ལྟར་བདེན་པར་མེད་དེ། སྣང་བ་ལྟར་བདེན་
པ་ཡོད་ན། ཕྱི་རོལ་གྱི་དོན་དང་ཤེས་པ་གང་རུང་དུ་བདེན་པར་
ཡོད་དགོས་པ་ལས། ཕྱི་རོལ་དོན་དང་ཤེས་པ་གང་རུང་ཡང་བདེན་
པར་མ་གྲུབ་པའི་ཕྱིར། དེ་ཆོས་ཅན། ཕྱི་རོལ་གྱི་དོན་དུ་བདེན་
པར་མ་གྲུབ་ སྟེ། རགས་སྣང་དེའི་བདག་ཉིད་རགས་པ་ཆ་མེད་
གཅིག་ ཏུ་ཡང་བདེན་པ་ཡོད་པ་མིན། རྡུལ་ཕྲ་མང་པོ་ལ་ཡང་་་་
བདེན་པར་ཡོད་པ་མ་ཡིན་པའི་ཕྱིར། དང་པོ་གྲུབ་སྟེ། རགས་པ་
— 458 -



རྣམ་འགྲེལ་ལེའུ་གསུམ་པའི་ཊཱིཀྐ
ཆ་མེད་གཅིག་སྔར་བཀག་ཟིན་པ་ཉིད་ཀྱི་ཕྱིར། གཉིས་པ་ནི། ཁོ་
ན་རེ། ཕྱི་རོལ་དོན་ལ་ལྟོས་པའི་གཟུང་འཛིན་རྫས་གཞན་མེད་དུ་
ཆུག་ནའང༌། ཤེས་པ་ལ་ལྟོས་པའི་གཟུང་འཛིན་རྫས་གཞན་ཡོད་དེ།
གཟུང་བྱ་སྔོ་སོགས་རང་འཛིན་ཤེས་པ་ལས་རྫས་ཐ་དད་དུ་སྣང་པ་
སུས་ཀྱང་དགག་མི་ནུས་པའི་ཕྱིར་ཞེ་ན། ཤེས་བྱ་ཆོས་ཅན། ནང་
ཤེས་པ་ལ་ལྟོས་པའི་གཟུགས་འཛིན་རྫས་གཞན་མེད་དེ། སྔོ་སེར་
སོགས་རང་ཉིད་ལ་ཡོངས་སུ་གཅོད་པའི་ནང་ཤེས་པའི་བདག་ཉིད་
ཡིན་ཀྱང་། རང་འཛིན་ཤེས་པ་ལས་རྫས་ཐ་དད་པའི་ཕྱི་རོལ་ཏུ་
གནས་པར་སྣང་བ་འདི་ནི་ཆ་གཞན་གཟུང་བ་ཡིན་པའི་ཕྱིར། དེས་
ན་སྔོ་འཛིན་ཤེས་པ་ཡི་གཟུང་བྱ་སྔོན་པོ་དེ་སྔོ་འཛིན་ཤེས་པ་ལས་རྫས་
ཐ་དད་དུ་སྣང་བ་དེ་མ་རིག་པས་བསླད་པ་ཉིད་ཡིན་ཏེ། སྔོན་པོ་
དང་སྔོ་འཛིན་ཤེས་པ་རྫས་ཐ་དད་མེད་པ་ཅན་ཡིན་པའི་ཕྱིར། ཁོ་
ན་རེ། སྔོན་པོ་ སྔོ་འཛིན་ཤེས་པ་དང་རྫས་ཐ་དད་དུ་མེད་ཀྱང༌།
སྔོ་འཛིན་ཤེས་པ་སྔོན་པོ་དང་རྫས་གཞན་དུ་ཡོད་དོ་ཞེ་ན། དེ་མི་
འཐད་པར་ཐལ། སྔོན་པོ་དང་སྔོ་འཛིན་ཤེས་པ་དེ་གཉིས་ལ་གཅིག་
སྔོན་པོ་སྔོ་འཛིན་ཤེས་པ་ལས་རྫས་གཞན་དུ་མེད་པས་ཀྱང་། སྔོན་
པོ་སྔོ་འཛིན་ཤེས་པ་དང་རྫས་གཞན་ཡིན་པ་དང་། སྔོ་འཛིན་ཤེས་
པ་སྔོན་པོ་དང་རྫས་གཞན་ཡིན་པ་གཉིས་ཀའང་ཉམས་པར་འགྱུར་བ་
ཡིན་པའི་ཕྱིར། གསུམ་པ་ལ། གཉིས་སྟོང་ཤེས་པའི་གནས་་་་་
ལུགས་ སུ་ གྲུབ་ པ་ དང༌། གཉིས་ སྣང་ འཁྲུལ་ པར་ གྲུབ་ པ་ དང་།
གཟུང་འཛིན་རྫས་ཐ་དད་ཀྱི་རང་བཞིན་གྱིས་སྟོང་བ་ཆོས་ཐམས་ཅད་
རང་བཞིན་མེད་པར་བཤད་པའི་མདོའི་དོན་དུ་གྲུབ་པའོ། །
དང་པོ་ནི། སྔོན་པོ་དང་སྔོ་འཛིན་ཚད་མ་གཉིས་རྫས་ཐ་དད་
ཀྱིས་སྟོང་བའི་སྟོང་ཉིད་གང་ཡིན་པ་དེའི་སྔོན་པོའི་དེ་ཁོ་ན་ཉིད་ཡིན་
- 459 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པར་མ་ཟད། སྔོ་འཛིན་ཚད་མ་དེ་ཡིའང་དེ་ཁོ་ན་ཡིན་ཏེ། སྔོན་
པོ་ དང༌ སྔོ་ འཛིན་ ཚད་ མ་ རྫས་ ཐ་ དད་ ཀྱིས་ སྟོང༌ བ་ དེའི་ ཕྱིར།
གཉིས་པ་ནི། སྔོན་པོ་སྔོ་འཛིན་ཚད་མ་ལས་ རྫས་ཐ་དད་དུ་སྣང་
བའི་བློར་མ་རིག་པས་བསླད་པར་མ་ཟད་སྔོ་འཛིན་ཚད་མ་སྔོན་པོ་
ལས་རྫས་ཐ་དད་དུ་སྣང་བའི་བློ་དེ་དག་ཀྱང་མ་རིག་པས་བསླད་པར་
འགྱུར་བ་ཡིན་ཏེ། གཟུང་འཛིན་རྫས་ཐ་དད་དུ་སྣང་བའི་བློ་དེ་ནི་
མ་རིག་པས་བསླད་པ་ཉིད་ཡིན་པའི་ཕྱིར། ཁྱབ་སྟེ། སྒྲ་སོགས་ཀྱི་
དངོས་པོ་རྣམས་རང་འཛིན་ཤེས་པ་ལས་རྫས་ཐ་དད་དུ་གནས་པ་
སྣང་བ་འདི། རང་རྒྱུ་གཟུང་འཛིན་རྫས་ཐ་དད་དུ་སྣང་བ་དེ་ལ་
བརྟེན་པ་ཡིན་པའི་ཕྱིར། གསུམ་པ་ནི། རང་རེས། དེ་ཕྱིར་
གཉིས་ སྟོང་གང་ཡིནཔ། ། ཞེས་པར། གཟུང་འཛིན་རྫས་གཞན་
གྱིས་སྟོང་བའི་སྟོང་ཉིད་དེ་བདེན་གྲུབ་ཏུ་ཁས་བླངས་པ་ལ། དེ་ལྟ་
ཡིན་ན་ཆོས་ཐམས་ཅད་རང་བཞིན་མེད་པར་སྟོན་པའི་ཤེར་ཕྱིན་གྱི་
མདོའི་དགོངས་གཞི་གང་ཡིན་ཞེ་ན། རྣམ་རིག་པའི་ལུགས་ཀྱི་དེའི་
དགོངས་གཞི་ངོས་འཛིན་པ་ལ། གཟུང་དང་ཞེས་སོགས་རྐང་པ་
བཞི་གསུངས། མདོ་སྡེ་པའི་ལུགས་ཀྱི་དེའི་དགོངས་གཞི་ངོས་་་་
འཛིན་པ་ལ། ཕུང་བོ་ཞེས་སོགས་ཤོ་ལོ་ཀ་གཅིག་གསུངས། ཤེས་
བྱ་ཆོས་ཅན། ཆོས་ཐམས་ཅད་རང་བཞིན་མེད་པར་རབ་ཏུ་བཤད་
པའི་ཤེར་ཕྱིན་གྱི་མདོའི་དགོངས་གཞི་ཡོད་དེ། གཟུང་འཛིན་རྫས་
ཐ་དད་རང་གི་མཚན་ཉིད་བདེན་གྲུབ་ཀྱིས་སྟོང་བ་དེ་མདོ་དེའི་་་
དགོངས་གཞི་ཡིན་པའི་ཕྱིར། གཟུགས་འཛིན་རྫས་ཐ་དད་བདེན་
གྲུབ་ཀྱིས་སྟོང་བའི་རྒྱུ་མཚན་ཅི་ཡིན་ཞེ་ན། དེ་བདེན་གྲུབ་ཀྱིས་
སྟོང་བ་ཡིན་ཏེ། གཟུང་བ་དང་འཛིན་པའི་རྣམ་པ་ལས་མ་གཏོགས་
པའི་མཚན་ཉིད་ཀྱི་ཆོས་གཞན་ནི་ཡོད་པ་མིན་ཞིང༌། གཟུང་འཛིན་
- 460 -



རྣམ་འགྲེལ་ལེའུ་གསུམ་པའི་ཊཱིཀྐ
TBR 4
རྫས་གཞན་གྱིས་སྟོང་བ་དེས་ནའི་ཕྱིར། གཉིས་པ་ནི། ཤེས་བྱ་
ཆོས་ཅན། མདོ་སྡེ་པའི་ལུགས་ལ་ཆོས་ཐམས་ཅད་རང་བཞིན་མེད་
པར་ སྟོན་ པའི་ཤེར་ཕྱིན་གྱི་མདོའི་ དགོངས་ གཞི་ཡོད་དེ། དུ་མ་
སྤུངས་པས་ཕུང་པོ། འབྲས་བུའི་འབྱུང་ཁུངས་ སུ་ གྱུར་བས་ན་་་་
ཁམས། སེམས་སེམས་བྱུང་སྐྱེ་ཞིང་མཆེད་པས་ན་སྐྱེ་མཆེད་ཅེས།
ཕུང་པོ་དང་ཁམས་དང་སྐྱེ་མཆེད་ལ་སོགས་པ་མཚོན་པར་བྱེད་པའི་
བྱེ་བྲག་གིས་མཚན་མཚོན་དུ་བཞག་པའི་མཚན་ཉིད་ཐམས་ཅད་བྱེད་
པ་ཡིས་ཁྱད་པར་དུ་བྱས་པ་ཅན་དང༌། མཚོན་བྱ་ཐམས་ཅད་བྱ་བ་
ཡིས་ཁྱད་པར་དུ་བྱས་པ་ཡིན་ཞིང་། དེ་ལྟ་བུའི་བྱ་བྱེད་དེའང་དེ་ཁོ་
ན་ཉིད་དུ་ཡོད་པ་མིན་པ་དེས་ཀྱང༌། བྱ་བྱེད་དེ་དག་མཚན་ཉིད་
བདེན་གྲུབ་དང་བྲལ་བ་དེ་མདོ་དེའི་དགོངས་གཞི་ཡིན་པའི་ཕྱིར།
གསུམ་པ་ལ། འཁྲུལ་ སྣང་སྐྱེ་བ་རྒྱུ་མེད་དུ་ཐལ་བ་སྤང་བ་དང་།
དོན་དམ་བདེན་པ་ཐ་མལ་བས་ཀྱང་མངོན་སུམ་དུ་རྟོགས་པར་ཐལ་
བ་སྤང་བ་དང་། ཐུབ་པས་ཕྱི་རོལ་གྱི་དོན་གསུངས་པ་མི་རིགས་
པར་ཐལ་པ་སྤང་བའོ། །
དང་པོ་ནི། ཁོ་ན་རེ། ཕྱི་རོལ་གྱི་དོན་མེད་ན་ཕྱི་རོལ་དོན་
སྣང་གི་བློ་སྐྱེ་བ་རྒྱུ་མེད་དུ་ཐལ། ཕྱི་རོལ་ གྱི་དོན་མེད་པའི་ ཕྱིར།
དཔེར་ན། སྔོན་པོ་མེད་ན་སྔོ་འཛིན་མངོན་སུམ་རྒྱུ་མེད་དུ་འགྱུར་
བ་བཞིན། གཟུང་འཛིན་རྫས་ཐ་དད་ཀྱིས་སྟོང་བའི་སྟོང་ཉིད་དེ་ཐ་
མལ་པ་རྣམས་ཀྱིས་ཀྱང་མངོན་སུམ་དུ་རྟོགས་པར་ཐལ། གཟུང་ ་
འཛིན་རྫས་ཐ་དད་མི་སྲིད་པའི་ཕྱིར། དཔེར་ན། སྔོན་པོ་དང་རི་
བོང་གི་རྭ་གཉིས་རྫས་ཐ་དད་ཀྱིས་སྟོང་བས་དེ་གཉིས་རྫས་ཐ་དད་
ཀྱིས་ སྟོང་བའི་སྟོང་ཉིད་དེ་ཐ་མལ་པ་རྣམས་ཀྱིས་མངོན་སུམ་དུ་་་
རྟོགས་པ་བཞིན། ཡང་སྟོན་པའི་བཀའ་དང་པོར་ཕྱི་རོལ་གྱི་དོན་
ཁ 461 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡོད་པར་གསུངས་ པའི་མདོའི་དགོངས་གཞི་མེད་ པར་ ཐལ། ཕྱི་
རོལ་གྱི་དོན་མེད་པའི་ཕྱིར། ཞེས་པའི་རྩོད་པ་གསུམ་བྱུང་བའི་རྩོད་
པ་དང་པོ་ལ་མ་ཁྱབ་སྟེ་སེམས་རྒྱུད་མ་རིག་པ་དག་གིས་བསླད་པའི་
བདག་ཉིད་ཅན་གྱི་ཐ་མལ་པ་ཆོས་ཅན། ཕྱི་རོལ་གྱི་དོན་མེད་ཀྱང་
ཁྱོད་ལ། གནས་ལུགས་དེ་ཁོ་ན་བཞིན་དུ་རིག་པ་མིན་པའི་རྣམ་པ་
ཅན་གྱི་ཕྱི་རོལ་གྱི་དོན་སྣང་བའི་རྣམ་རིག་སྐྱེ་བར་འགྱུར་བའི་ རྒྱུ་་
མཚན་ཡོད་དེ། ཕྱི་རོལ་དོན་སྣང་གི་བག་ཆགས་དེ་རང་འཇོག་བྱེད་
ཇི་ལྟའི་རང་གི་སད་བྱེད་ཀྱི་རྐྱེན་ལ་ལྟོས་ནས་སྐྱེ་བའི་ཕྱིར། དཔེར་
ན། སྐྲ་ཤད་མེད་ཀྱང་མིག་རབ་རིབ་ཀྱིས་བསླད་པས་སྐྲ་ཤད་ལ་
སོགས་པ་འཛག་པར་སྣང་བ་བཞིན་ནོ། །
་ ག ཉིས་པ་ནི། ཕ་རོལ་དོན་བདེན་པ་མངོན་སུམ་དུ་
མཐོང་བ་མིན་པའི་ཐ་མལ་པ་ཐམས་ཅད་ཆོས་ཅན། གཟུང་འཛིན་
རྫས་ཐ་དད་ཀྱིས་སྟོང་བ་ཡིན་ཡང་། ཁྱོད་ཀྱིས་གཟུང་འཛིན་རྫས་
ཐ་དད་ཀྱིས་སྟོང་བའི་དེ་ཁོ་ན་ཉིད་དེ་ནི་མངོན་སུམ་དུ་རིག་པ་མ་ཡིན་
པའི་རྒྱུ་མཚན་ཡོད་དེ། ཁྱོད་ཀྱི་སེམས་རྒྱུད་གཟུང་པ་དང་འཛིན་པ་
རྫས་ཐ་དད་དུ་ཞེན་པའི་མ་རིག་པས་བསླད་པ་ཡོད་པའི་རྒྱུ་མཚན་
གྱིས་ཡིན་པའི་ཕྱིར། རྟགས་གྲུབ་སྟེ། དེ་མེད་ན་ཐ་མལ་དེ་ནི་
འཁོར་བར་འཁོར་བ་དེ་མེད་དགོས་པ་ལས་ཡོད་པའི་ཕྱིར། གསུམ་
པ་ནི། རྩོད་པ་གསུམ་པ་ལ་ཡང་མ་ཁྱབ་སྟེ། གདུལ་བྱ་འགའ་ཞིག་
གི་ངོར་དེ་ཁོ་ན་ཉིད་ཀྱི་དོན་སྟོན་པ་ལ་བཏང་སྙོམས་སུ་མཛད་པ་ཅན་
གྱི་ཐུབ་པའི་དབང་པོ་དེ་ཆོས་ཅན། ཁྱོད་ཀྱིས་དེ་ཁོ་ན་ཉིད་མངོན་
སུམ་དུ་གཟིགས་ཀྱང་མ་གཟིགས་པ་ལྟར་གླང་ཆེན་གྱི་གཟིགས་སྟངས་
ཉིད་མཛད་ནས་ཕྱི་རོལ་རྣམ་པར་དཔྱོད་པ་ལ་འཇུག་པར་མཛད་པའི་
རྒྱུ་མཚན་ཡོད་དེ། འཇིག་རྟེན་པ་རྣམས་ཀྱི་གང་ཟག་གི་བདག་
- 462 ---



རྣམ་འགྲེལ་ལེའུ་གསུམ་པའི་ཊཱིཀྐ
འཛིན་ཟློག་པའི་ཐུགས་དགོངས་ནི་འབའ་ཞིག་གིས་གསུངས་ པའི་
ཕྱིར། གཉིས་པ་ལ། དངོས་དང༌། ཧ་ཅང་ཐལ་བ་སྤང་བའོ། །
དང་པོ་ནི། ཁྲ་འཛིན་དབང་པོའི་ཤེས་པ་ལ་སྣང་བའི་སྔོ་སེར་
སོགས་སྣ་ཚོགས་པ་གཟུང་དོན་དུ་བྱེད་པའི་ཤེས་པའི་ཁྱད་པར་ཁྲ་
འཛིན་དབང་མངོན་གྱི་གཟུང་རྣམ་ཆོས་ ཅན། ཁྲ་འཛིན་དབང་
མངོན་ལས་གཞན་ཁྲ་བོ་སྣ་ཚོགས་སུ་སྣང་བ་ལ་བརྟེན་པ་མེད་དེ།
ཁྱོད་དེར་ཚད་མས་མཐོང་ནུས་མ་ཡིན་པའི་ཕྱིར། ཁོ་ན་རེ། དེ་སྔོ་
སེར་སྣ་ཚོགས་མ་ཡིན་ན། དེ་ལ་དམིགས་ནས་སྔོ་སེར་སོགས་ཀྱི་
རྣམ་དབྱེ་བྱེད་པ་འགལ་ལོ་ཞེ་ན། དེ་མི་འཐད་པར་ཐལ། སྔོ་སེར་
སོགས་ཀྱི་རྣམ་དབྱེ་བྱེད་པ་དེ་ཡི་ཚེ། ཕྱི་རོལ་དོན་གྱི་སྔོ་སེར་ལ་
དམིགས་ནས་འདི་སྔོན་པོའོ་ཞེས་སོགས་རྣམ་དབྱེ་འཇུག་པར་འགྱུར་
བ་ཡིན་པའི་ཕྱིར། ཁོ་ན་རེ། ་ཁྲ་འཛིན་དབང་མངོན་གྱི་གཟུང་
རྣམ་དེ་ཕྱི་རོལ་གྱི་སྔོ་སེར་སོགས་མ་ཡིན་ན། དེ་གང་ཡིན་ཞེ་ན།
ཁྲ་འཛིན་དབང་ཤེས་གང་ལ་ཁྲ་བོའི་རྣམ་པ་ཇི་ལྟར་སྣང་བའི་ཁྲ་་
འཛིན་དབང་མངོན་གྱི་གཟུང་རྣམ་ཆོས་ཅན། ཕྱི་རོལ་གྱི་དོན་མིན་
ཏེ། རང་སྣང་ཡུལ་དུ་བྱེད་པའི་ཤེས་པ་དེ་ལྟ་བུའི་བདག་ཉིད་དུ་
གྱུར་པའི་རང་ཉམས་སུ་མྱོང་བའི་རང་རིག་གིས་མྱོང་བ་ཡིན་པའི་
ཕྱིར། ཁྲ་འཛིན་དབང་པོའི་སེམས་ཀྱི་གཟུང་བའི་རྣམ་པ་ནི་ཆོས་
ཅན། ཕྱི་རོལ་གྱི་སྔོ་སེར་སྣ་ཚོགས་མ་ཡིན་པར་ཐལ། ཁྲ་འཛིན་
དབང་ཤེས་གཅིག་གི་ངོ་བོར་གྱུར་པའི་བློ་ཡིན་པའི་ཕྱིར་ཏེ། དེ་
ལྟར་བསྒྲུབས་ཟིན་པའི་ཕྱིར། ཁོ་ན་རེ། ཁྲ་འཛིན་དབང་ཤེས་ཀྱི་
གཟུང་རྣམ་དེ་ཁྲ་འཛིན་དབང་ཤེས་གཅིག་གི་ངོ་བོ་ཡིན་པ་བཞིན་དུ།
རས་ཁྲ་བོ་ལ་སོགས་པའི་གཟུགས་ནི་ཡན་ལག་ཅན་ཆ་མེད་གཅིག་གི་
རང་བཞིན་ཡིན་ནོ། །འོ་ན་རས་ཁྲ་བོ་སོགས་ཀྱི་གཟུགས་ནི་ཆོས་ཅན།
463 -



A
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཁྲ་འཛིན་དབང་ཤེས་ཀྱི་གཟུང་རྣམ་ལ་དམིགས་ནས་སྔོ་སེར་གྱི་རྣམ་
དབྱེ་བྱར་མེད་པ་དེ་བཞིན་དུ། ཁྱོད་ལ་དམིགས་ནས་ཀྱང་སྔོ་སེར་
སོགས་ཀྱི་རྣམ་དབྱེ་བྱར་མེད་པར་འགྱུར་བར་ཐལ། ཁྱོད་ཡན་ལག་
ཅན་ཆ་མེད་ཡིན་ པའི་ཕྱིར། ཁོ་ན་རེ། འདོད་དེ། སྔོ་སེར་
སོགས་ཀྱི་དབྱེ་བ་ཡན་ལག་གི་ཁྲ་བོ་ཁོ་ན་ལ་བྱེད་པ་གང་ཞིག རས་
ཁྲ་བོ་སོགས་ལ་ཡན་ལག་གི་ཁྲ་བོ་མེད་པའི་ཕྱིར་ཞེ་ན། རྟགས་སྔ་
མའི་གང་ཞིག་དེ་མི་འཐད་པར་ཐལ། ཆ་ཐ་དད་པ་ཅན་གྱི་ཡན་
ལག་གི་ཁྲ་བོ་ནི་རྣམ་པར་བསལ་ཞིང་མ་རྟོགས་པའི་ཚེ་ཐ་དད་མེད་
པའི་ཡན་ལག་ཅན་གྱི་ཁྲ་བོ་གཞན་ཚད་མས་མཐོང་བ་མེད་པའི་ཕྱིར།
གཉིས་པ་ནི་བློ་གཅིག་གིས་དོན་དུ་མ་ ཅིག་ཅར་དུ་མི་འཛིན་པ་ལ་
གནོད་བྱེད་ཀྱི་རིགས་པ་སྔར་བཤད་ནས། བློ་གཅིག་གིས་དོན་དུ་མ་
ཅིག་ཅར་འཛིན་པའི་སྒྲུབ་བྱེད་སྟོན་པ་ནི། བློ་གཅིག་གིས་དོན་དུ་
མ་ཅིག་ཅར་འཛིན་པ་ཡིན་ཏེ། སྔོ་འཛིན་དབང་ཤེས་སྐྱེད་ནུས་ཀྱི་
རྡུལ་ཁྱད་པར་ཅན་དུ་སྐྱེས་བར་གྱུར་པའི་སྔོན་པོའི་རིགས་མཐུན་གྱི་
རྡུལ་མང་པོ་དག དུས་ཅིག་ཅར་དུ་རང་འབྲས་སྔོ་འཛིན་དབང་
བློའི་གཟུང་དོན་གྱི་རྒྱུར་སྒྲུབ་ཡང་འགལ་བ་དག་ནི་ཅི་ཞིག་ཡོད་དེ་
མེད་པའི་ཕྱིར། གལ་ཏེ་དཔེར་ན། དབང་པོ་གཟུགས་ཅན་པ་ལ་
སོགས་པའི་རྐྱེན་གསུམ་ གྱིས་རང་འབྲས་དབང་ཤེས་ཀྱི་རྒྱུ་བྱེད་པ་
བཞིན་ནམ། རིགས་པ་ཅན་པ་ཁྱོད་རང་གི་ལུགས་ལ། དབང་པོ་
དང་། དོན་དང་། བདག་དང༌། ཡིད་རྣམས་ཡན་ལག་ཅན་ཆ་
མེད་གཅིག་ཡིན་ཀྱང་། རང་འབྲས་དབང་ཤེས་སྐྱེད་ནུས་པ་བཞིན་
ནོ། ། །
ཁོ་ན་རེ། སྔོ་རྡུལ་དུ་མ་རྣམས་རང་འབྲས་སྔོ་འཛིན་དབང་
མངོན་གྱི་རྒྱུ་ཡིན་ཡང་། དེ་དེའི་གཟུང་དོན་དུ་མི་རུང་ངོ་ཞེ་ན།
- 464 -



རྣམ་འགྲེལ་ལེའུ་གསུམ་པའི་ཊཱིཀྐ
A
སྔོ་རྡུལ་དུ་མ་དེ་ནི་ཆོས་ཅན། རང་འབྲས་སྔོ་འཛིན་དབང་མངོན་
དེ་ཡི་གཟུང་དོན་ཡིན་པར་བརྗོད་དེ། སྔོན་པོ་དེ་ལ་དམིགས་པའི་
སྔོ་འཛིན་དབང་བློ་ནི་སྔོན་པོ་གང་གི་རྣམ་ལྡན་དུ་སྣང་བའི་རྣམ་པ་
དངོས་སུ་གཏོད་བྱེད་ཀྱི་ཕྱི་དོན་ཡིན་པའི་ཕྱིར། ཁྱབ་སྟེ། སྔོ་
འཛིན་དབང་མངོན་ལ་རང་འདྲའི་རྣམ་པ་གཙོ་བོར་དངོས་སུ་གཏོད་
བྱེད་ཀྱི་སྔོ་འཛིན་དབང་མངོན་གྱི་རྒྱུ་ཡི་དངོས་པོ་མ་གཏོགས་པ་སྔོ་
འཛིན་དབང་སྔོན་གྱི་གཟུང་དོན་ཞེས་བྱ་བ་གཞན་ཅིའང་མེད་པའི་
ཕྱིར། གཉིས་པ་ལ། བ་ལང་དེ་ཡན་ལག་དུ་མ་དང་ལྡན་པར་མི་
འཛིན་པར་ཐལ་བ་དང་། དངོས་པོ་རྫས་གཞན་མཐོང་ཡང་། བློ་
རྣམ་པ་གཅིག་པ་ཅན་ཁོ་ནར་ཐལ་བ་དང་། ཅིག་ཅར་དུ་མ་འཛིན་
པ་གྲངས་ཅན་གྱི་ལུགས་ལ་ཡང་གྲུབ་པའོ། །དང་པོ་ནི། བློ་གཅིག་
གིས་དོན་དུ་མ་ཅིག་ཅར་མི་འཛིན་པ་ལ་སྐྱོན་གཞན་ཡང་ཡོད་ཅེས་
སྟོན་པ་ནི། ཤེས་བྱ་ཆོས་ཅན། ཇི་ལྟར་བ་ལང་རང་གི་ཡན་ལག་
ནོག་ལྐོག་ཤལ་སོགས་དང་བཅས་ཏེ་དུས་ཅིག་ཅར་དུ་ཡན་ལག་ཅན་
བ་ལང་དབང་ཤེས་ཀྱིས་གཟུང་བ་ཡིན་པ་མི་འཐད་པར་ཐལ། བློ་
གཅིག་གིས་དོན་དུ་མ་ཅིག་ཅར་མི་འཛིན་པའི་ཕྱིར། འདོད་མི་ནུས་
ཏེ། བ་ལང་འཛིན་པའི་དབང་པོའི་མངོན་སུམ་གྱིས་བ་ལང་གི་ཡན་
ལག་ནོག་ལྐོག་ཤལ་སོགས་མཐོང་པ་མེད་པར་ནི། ཡན་ལག་ཅན་བ་
ལང་དེ་བ་ལང་འཛིན་པའི་དབང་ཤེས་ཀྱི་མཐོང་བ་མེད་པའི་ཕྱིར།
གལ་ཏེ། ཁོ་ན་རེ། སྔ་མ་རྣམས་ལ་མ་ཁྱབ་སྟེ། ཁྱད་གཞི་ཁྱད་
ཆོས་སུ་མ་གྱུར་པའི་དོན་དུ་མ་བློ་གཅིག་གིས་ཅིག་ཅར་དུ་མི་འཛིན་པ་
ཡིན་གྱི། ཡོན་ཏན་ཁྱད་ཆོས་དང༌། གཙོ་བོ་ཁྱད་གཞི་ངག་ཏུ་གྱུར་
པའི་དོན་དུ་མ་བློ་གཅིག་གིས་ཅིག་ཅར་དུ་རྟོགས་པར་འདོད་དོ་ཞེ་ན།
བ་ལང་འཛིན་པའི་དབང་བོའི་མངོན་སུམ་གྱིས་ཅིག་ཅར་དུ་བ་ལང་
- 465 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གི་ཡན་ལག་རྣམས་རྫོགས་པར་འཛིན་པ་དེ་མ་ཡིན་པར་ཐལ། བ་
ལང་གི་ཡན་ལག་རྣམས་ནང་ཕན་ཚུན་ཁྱད་གཞི་ཁྱད་ཆོས་མ་ཡིན་
པའི་ཕྱིར། ཁྱབ་པ་ཁས། ་གཞན་ཡང་། བ་ལང་འཛིན་པའི་
དབང་ཤེས་ཀྱིས། བ་ལང་གི་རྣ་བ་བཟུང་བའི་ཚེ་ན། གཡོ་འགུལ་
ལ་སོགས་པའི་ཡོན་ཏན་དང་ལྡན་པའང་འཛིན་པ་མ་ཡིན་པར་ཐལ།
དེའི་རྣ་བ་དང་གཡོ་འགུལ་ཁྱད་གཞི་ཁྱད་ཆོས་སུ་མ་གྲུབ་པའི་ཕྱིར།
ཁྱབ་པ་ཁས། ཁོ་ན་རེ། ཁྱབ་པ་ཁས་བླངས་བཞིན་དུ་མ་ཁྱབ་སྟེ།
བ་ལང་འཛིན་པའི་དབང་པོའི་མངོན་སུམ་གྱིས་ཡན་ལག་ཅན་བ་ལང་
དང༌། བ་ལང་གི་ཡན་ལག་རྣམས་ཁྱད་པར་དང་ཁྱད་པར་ཅན་
ཡིན་པའི་ཆ་དེ་གཟུང་དོན་དུ་བྱས་ནས་འཛིན་པ་ཡིན་པའི་ཕྱིར་ཞེ་ན།
ནོག་ལྐོག་ཤལ་སོགས་ཁྱད་པར་དང་ནི། བ་ལང་ཁྱད་པར་ཅན་ཡིན་
པའི་ཆ་དེ་ཆོས་ཅན། ཁྱོད་བ་ལང་འཛིན་པའི་དབང་པོའི་མངོན་
སུམ་གྱི་གཟུང་དོན་མ་ཡིན་པར་ཐལ། ཁྱོད་བརྗོད་པར་འདོད་པའི་
གཞན་ དབང་ རྟོག་ པས་ སྒྲོ་ བཏགས་ ཡིན་ པའི་ ཕྱིར། ཁོ་ ན་ རེ།
ཅིག་ཅར་ཡན་ལག་རྫོགས་འཛིན་མིན་ཞེས་པ་འདོད་དོ་ཞེ་ན། བ་
ལང་འཛིན་པའི་དབང་པོའི་མངོན་སུམ་ཆོས་ཅན། ཁྱོད་ཀྱིས་བ་
ལང་གི་ཡན་ལག་ཉིད་དུ་ཉེ་བར་གཟུང་བ་གང་ཡིན་པ་དེ་ཉིད་ཀྱིས་ནི་
ཁྱད་པར་དུ་བྱས་ནས་བ་ལང་དེ་འཛིན་པར་འགྱུར་བར་ཐལ། དེ་
ཡིན་པའམ། ཁྱོད་ཀྱིས་བ་ལང་གི་ཡན་ལག་རྣམས་ ཅིག་ཅར་དུ་
རྫོགས་པར་འཛིན་པ་གང་རུང་གང་ཞིག ཕྱི་མ་མ་ཡིན་པའི་ཕྱིར།
ཕྱི་མ་དངོས། གཉིས་པ་ནི། བུམ་སྣམ་སོགས་རྫས་གཞན་དང་
གཞན་མཐོང་བའི་ཚེ་ཡང་བློ་ལ་རྣམ་ པ་གཅིག་ཁོ་ན་འཆར་བར་་་་
འགྱུར་བར་ཐལ། བུམ་པ་རང་གི་དངོས་པོའི་སྒོ་ནས་གཞན་སྣམ་བུ་
ལས་ཐ་དད་དུ་འབྱེད་པའི་ནུས་པ་མེད། སྣམ་བུ་ལས་ཐ་དད་དུ་
— 466 —



རྣམ་འགྲེལ་ལེའུ་གསུམ་པའི་ཊཱིཀྐ
བྱེད་པའི་ནུས་པའི་ཡོན་ཏན་མཆུ་འཕྱང་བ་སོགས་དབང་ཤེས་ཀྱིས་
བུམ་པ་བཟུང་བའི་ཚེ་ནའང་མ་བཟུང་བའི་ཕྱིར། ཕྱི་མ་ཁས་བླངས།
དང་པོ་ཡང་ཁས་བླངས་ཏེ། གཞན་གྱི་བློ་སྐྱེ་བ་གཞན་ཉིད་ཀྱི་སྤྱི་
དོན་གཞན་ལ་ལྟོས་པའི་ཕྱིར། ཁོ་ན་རེ། ཇི་ལྟར་རང་གི་ཡན་ལག་
བཅས། །ཞེས་པ་འདོད་དེ། བ་ལང་འཛིན་པའི་དབང་ཤེས་དེས་
ཡན་ལག་ཅན་བ་ལང་དང་། དེའི་ཡོན་ཏན་རྣམས་རིམ་གྱིས་རྟོགས་
པར་འགྱུར་བ་ཡིན་ཏེ། དང་པོར་ཡན་ལག་ཅན་བ་ལང་བཟུང་ནས།
དེ་རྗེས་བ་ལང་གི་ཡོན་ཏན་ནོག་ལྐོག་ཤལ་ལ་སོགས་པའི་ཁྱད་པར་
རྣམས་ནི་བཟུང་བའི་ཕྱིར། བ་ལང་འཛིན་པའི་དབང་ཤེས་ཀྱིས་བ་
ལང་དང་། དེའི་ཡོན་ཏན་རྣམས་རིམ་གྱིས་རྟོགས་པར་འགྱུར་དུ་
ཆུག་མོད། དེ་ལྟ་ན་ཡང་ཁྱོད་ལ་ཁས་བླངས་ནང་འགལ་ཏེ། ཡན་
ལག་ཅན་བ་ལང་དང་། དེའི་ཡན་ལག་ནོག་ལྐོག་ཤལ་སོགས་འདི་
དག་གི་ཁྱད་གཞི་ཁྱད་ཆོས་ཀྱི་འབྲེལ་བ་འདི་འཆོལ་བར་འགྱུར་བར་
ཐལ། དེ་དག་བློ་ གཅིག་ གིས་ ཅིག་ ཅར་ དུ་ མི་ འཛིན་ པའི་ཕྱིར།
རྟགས་ཁས། གསུམ་པ་ནི། གྲངས་ཅན་རང་ལུགས་ལ་ཡང་བློ་
གཅིག་གིས་དོན་དུ་མ་ཅིག་ཅར་དུ་འཛིན་པར་གྲུབ་པར་བསྟན་པ་ནི།
གྲངས་ཅན་གྱི་ལུགས་ལ་ཡང་དོན་དུ་མ་བློ་གཅིག་གིས་ཅིག་ཅར་དུ་
འཛིན་པར་གྲུབ་པ་ཡིན་ཏེ། དེའི་ལུགས་ལ། སྒྲ་སོགས་དེ་ཙམ་ལྔ་
བཟུང་བའི་ཚེ་ན་བདེ་སྡུག་བཏང་སྙོམས་གསུམ་དང་ལྷན་གཅིག་་་་
འཛིན་དགོས་པའི་ཕྱིར། རྟགས་ཁས་བླངས་ཏེ། དེའི་ལུགས་ལ་
གཟུགས་སོགས་དེ་ཙམ་ལྔ་བོ་དེ་བདེ་སྡུག་བཏང་སྙོམས་སམ་དུ་མ་
ཉིད་ཀྱིས་བཀོད་པ་ཡིན་པ་གང་ཞིག བཀོད་པ་ཅན་བདེ་སྡུག་
བཏང་སྙོམས་གསུམ་ནི་མ་བཟུང་བར། དེས་བཀོད་པ་སྒྲ་སོགས་དེ་
ཙམ་ལྔ་འཛིན་པར་མི་རུང་བའི་ཕྱིར། དཔེར་ན། བཀོད་པ་ཅན་
- 467 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སོར་མོ་མ་བཟུང་བར་དེས་བཀོད་པ་ཁུ་ཚུར་འཛིན་པར་མི་ནུས་པ་
བཞིན་ནོ། །གསུམ་པ་ནི། ཆོས་ཅན་གཅིག་གི་ལྡོག་པ་དུ་མ་མངོན་
སུམ་གྱི་བཟུང་དོན་མིན་པ་དང༌། སྤྱི་དོན་གཞན་མངོན་སུམ་གྱི་
གཟུང་དོན་མིན་པའོ། །
པ་དང་པོ་ནི། ཁོ་ན་རེ། མངོན་སུམ་རྟོག་དང་བྲལ་བར་་་
ནི། །ཞེས་མངོན་སུམ་ལ་རྟོག་བྲལ་གྱིས་ཁྱབ་པར་བཤད་པ་མི་འཐད་
པར་ཐལ། སྒྲ་འཛིན་མངོན་སུམ་རྟོག་པ་ཡིན་པའི་ཕྱིར་ཏེ། དེས་
ལྡོག་ཆོས་དུ་མ་གཟུང་དོན་དུ་བྱེད་པའི་ཕྱིར་ཏེ། དེས་སྒྲ་གཟུང་
དོན་དུ་བྱེད་པ་གང་ཞིག སྒྲ་དེ་མ་བྱས་རྟག་པ་སོགས་ལས་ལྡོག་
པའི་ལྡོག་པ་དུ་མ་དང་ལྡན་པའི་ཕྱིར་ཞེ་ན། དེ་ལ་ལྡོག་ཆོས་དུ་མ་
ངོས་བཟུང་བ་དང་། དེ་དབང་ཤེས་ཀྱི་གཟུང་དོན་མ་ཡིན་པར་
བསྟན་པ་གཉིས། དང་པོ་ནི། སྒྲ་དེ་ནི་ཆོས་ཅན། ལྡོག་པ་དུ་
མའི་ངོ་བོ་ཉིད་ཡིན་ཏེ། ཁྱོད་ཀྱི་སྟེང་གི་བྱས་མི་རྟག་ཐ་དད་པའི་ཆ་
དེ་རྟོག་པས་བཏགས་པའི་ཐ་དད་ཅན་ཡིན་པའི་ཕྱིར། རྟགས་གྲུབ་
སྟེ། སྒྲ་དེ་མ་བྱས་པ་དང་རྟག་པ་སོགས་གང་དང་གང་ལས་ལོག་
པའི་རྒྱུ་མཚན་དེ་ལས་དེའི་སྟེང་གི་བྱས་མི་རྟག་ཐ་དད་དུ་སྒྲུབ་པའི་
ཕྱིར། སྒྲ་ཆོས་ཅན། ཁྱོད་མ་བྱས་པ་དང་རྟག་པ་ལས་ལོག་པ་ཡིན་
ཏེ། ཁྱོད་རང་མིན་པའི་ཤེས་བྱ་ཐམས་ཅད་ལས་ལྡོག་པར་རང་རྒྱུ་
ལས་སྐྱེས་པའི་ཕྱིར། གཉིས་པ་ནི། བཏགས་པའི་རང་བཞིན་ཐ་
དད་དུ་བྱས་མི་རྟག་སྣ་ཚོགས་སུ་སྣང་བའི་ལྡོག་ཆོས་སྣ་ཚོགས་པ་དེ་
དག་ནི་ཆོས་ཅན། གཟུང་དོན་རེས་འགའ་བ་ཡི་སྒྲ་འཛིན་དབང་
བོའི་མངོན་སུམ་གྱི་གཟུང་དོན་གྱི་སྤྱོད་ཡུལ་མ་ཡིན་པར་ཐལ། ཁྱོད་
རྟོག་པ་མེད་པའི་སེམས་སྒྲ་འཛིན་དབང་བོའི་མངོན་སུམ་ལ་བྱས་མི་
རྟག་སྣ་ཚོགས་སུ་སྣང་བ་མ་ཡིན་པའི་ཕྱིར། གཉིས་པ་ལ། དགག་
- 468 ག་



རྣམ་འགྲེལ་ལེའུ་གསུམ་པའི་ཊཱིཀྐ
པ་དངོས་དང༌། དེས་རིགས་ཅན་གཞན་ཡང་ཁེགས་པར་བསྟན་
པའོ། །
དང་པོ་ནི། གལ་ཏེ་ཁོ་ན་རེ། དཀར་འཛིན་དབང་མངོན་
རྟོག་པ་ཡིན་པར་ཐལ། དེས་དཀར་པོའི་སྤྱི་དོན་གཞན་སྣང་ཡུལ་དུ་
བྱེད་པའི་ཕྱིར་ཏེ། དཀར་པོ་ཉིད་ལ་སོགས་པའི་སྤྱི་ཡོད་པའི་ཕྱིར་
ཞེ་ན། མ་ཁྱབ་སྟེ། དེ་ཡོད་པར་གྱུར་ཀྱང་དཀར་འཛིན་དབང་
པོའི་མངོན་སུམ་གྱི་སྤྱོད་ཡུལ་ཅི་འདྲ་བའི་དཀར་པོ་དེ་ནི། དཀར་
པོ་ཞེས་པའི་སྒྲ་ཡིས་བརྗོད་པའི་སྒོ་ནས་དཀར་འཛིན་རྟོགས་པས་སྣང་
ཡུལ་དུ་བྱེད་པ་མ་ཡིན་པའི་ཕྱིར། དེ་འཛིན་པའི་མངོན་སུམ་་་་
དང་། ། དེ་འཛིན་པའི་རྟོག་པ་གཉིས་དཀར་པོ་གསལ་མི་གསལ་
གྱི་ཤེས་པ་རང་བཞིན་ཐ་དད་ཡིན་པའི་ཕྱིར། ཁོ་ན་རེ། ཤེས་པའི་
རང་བཞིན་ཐ་དད་ཕྱིར། ཞེས་པ་མ་ཁྱབ་སྟེ། དཀར་འཛིན་་་་
མངོན་སུམ་དང་། དེ་འཛིན་པའི་རྟོག་པའི་བློ་རྣམས་གཟུང་དོན་
གཅིག་ཉིད་ཡིན་ཀྱང་། རྟེན་བདག་རྐྱེན་སྣ་ཚོགས་ལ་བརྟེན་པས་
དཀར་པོ་གསལ་མི་གསལ་གྱི་སྣང་ཚུལ་ཐ་དད་པ་དེར་འགྱུར་རོ་ཞེ་ན།
དེ་ནི་རྣ་བ་ལ་སོགས་པའི་དབང་པོའི་སེམས་མ་འཁྲུལ་བ་ལྔ་པོ་གཟུང་
དོན་ཐ་དད་པ་ལྔ་པོ་ཅན་དེ་སྒྲུབ་བྱེད་གང་ལས་མི་འགྲུབ་པར་ཐལ།
དཀར་འཛིན་དབང་མངོན་དང་དེ་འཛིན་པའི་རྟོག་པ་གཉིས་གཟུང་
དོན་གཅིག་ཡིན་པའི་ཕྱིར། གཞན་ཡང་དེ་གཉིས་སེམས་ཀྱི་རྟེན་ནི་
གཞན་དང་གཞན་ལས་སྐྱེས་སུ་ཆུག་ཀྱང་དཀར་པོ་གསལ་མི་གསལ་གྱི་
རང་བཞིན་སྣ་ཚོགས་སུ་སྣང་བ་དེ་ནི་གང་ལས་ཡིན་པ་མི་འཐད་པར་
ཐལ། དེ་གཉིས་ཀྱིས་དཀར་པོ་གཅིག་ཉིད་ཀྱིས་དངོས་པོ་དེ་སྣང་
ཡུལ་དུ་བྱེད་པའི་ཕྱིར། ཁོ་ན་རེ། དབང་ཤེས་དང་རྟོག་པ་གཟུང་
དོན་གཅིག་ཡིན་ཏེ། བ་ལང་ལ་སོགས་པ་མངོན་སུམ་དུ་མཐོང་བ་
– 469 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལས། བ་ལང་ངོ་སྙམ་པ་ལ་སོགས་པའི་ངོ་ཤེས་པའི་བློ་སྐྱེ་བའི་ཕྱིར་
ཞེ་ན། དེ་ལྟར་སྐྱེ་བ་ནི་བཟློག་པ་ཡིན་པར་ཐལ། བ་ལང་ལ་་
སོགས་པ་མངོན་སུམ་དུ་མཐོང་བ་དང་རྟོག་པ་མེད་པར་ནི། དེ་
བརྗོད་ པའི་ སྒྲ་ དང་ དེ་ འཛིན་ པའི་ རྣམ་ རྟོག་ འཇུག་ པའི་ ཕྱིར།།
གཉིས་པ་ནི། རང་རེས། གལ་ཏེ་དཀར་སོགས་ཡོད་གྱུར་ཀྱང༌། །
ཞེས་པར་རིགས་དོན་གཞན་བཀག་པ་ལ། ཁོ་ན་རེ། བ་ལང་གི་
གསལ་བ་རྣམས་ཆོས་ཅན། བ་ལང་གི་རིགས་དོན་གཞན་ཡོད་དེ།
བ་ལང་ཞེས་པའི་སྤྱི་སྒྲ་དང༌། དེར་འཛིན་པའི་སྤྱི་བློ་འཇུག་པའི་
ཕྱིར་ཞེ་ན། དེ་དེ་ལྟར་སྒྲུབ་པའི་རྟགས་ཡང་དག་མ་ཡིན་པར་ཐལ།
བ་ལང་གི་རིགས་ སོགས་རྗོད་པའི་སྒྲ་དང་། དེའི་རིགས་ སོགས་་
འཛིན་པའི་རྣམ་རྟོག་དག་རྗེས་སུ་འགྲོ་བའི་རྟགས་ལས་བ་ལང་ལ་
སོགས་པར་མངོན་སུམ་དུ་མཐོང་བའི་བ་ལང་གི་གསལ་བ་རང་མཚན་
པ་རྣམས་ལ་བ་ལང་གི་རིགས་དོན་གཞན་ཡོད་པར་རྗེས་སུ་དཔོག་པ་
གང་ཡིན་པ་དེ་ཡང་། བ་ལང་འཛིན་པའི་མངོན་སུམ་དང་། དེ་
འཛིན་པའི་རྟོག་པ་གཉིས་གཟུང་དོན་གཅིག་ཡིན་པ་འགོག་པའི་་
རིགས་པ་འདི་ཡིས་སུན་ཕྱུང་བ་ཡིན་པའི་ཕྱིར་རོ། །དེ་ལ་ཁོ་ན་རེ།
བ་ལང་གི་གསལ་བ་རང་མཚན་པ་རྣམས་རིགས་གཅིག་ཏུ་འཛིན་པའི་
བློ་སྐྱེ་བ་མི་འཐད་པར་ཐལ། བ་ལང་གི་གསལ་བ་རང་མཚན་པ་
རྣམས་རིགས་དོན་གཞན་མེད་པའི་རྫས་ཐ་དད་ཡིན་པའི་ཕྱིར་ཞེ་ན།
མ་ཁྱབ་སྟེ། བ་ལང་འཛིན་པའི་དབང་པོའི་མངོན་སུམ་གྱིས་མཐོང་
བའི་བ་ལང་གི་གསལ་བ་རང་མཚན་པ་རྣམས་རིགས་དོན་གཞན་མེད་
པའི་རྫས་ ཐ་དད་ཡིན་ན་ཡང་བ་ལང་གི་གསལ་བ་རང་མཚན་པ་་
རྣམས་རིགས་གཅིག་ཏུ་ངོ་ཤེས་པ་ཞེས་བྱ་བ་ཡི་རྣམ་རྟོག་གཅིག་ནི་དེ་
རྣམས་ལ་ བ་ལང་མིན་པ་ལས་ལོག་པའི་གཞན་སེལ་ཉེ་བའི་རང་
- 470 -



རྣམ་འགྲེལ་ལེའུ་གསུམ་པའི་ཊིཀྐ
བཞིན་ གྱིས་ སྐྱེད་ པར་ བྱེད་ པ་ ཡིན་ ཞེས་ བརྗོད་ ཟིན་ པའི་ ཕྱིར། །
གཉིས་པ་ཡིད་ཀྱི་མངོན་སུམ་ལ། རྩོད་པ་དང་། ལན་དང༌། དེ་
ལ་རྩོད་པ་སྤང་པའོ། །
དང་པོ་ནི། མུ་སྟེགས་རྣ་བ་མ་ཕུག་པ་ན་རེ། མདོ་ལས།
གཟུགས་ཤེས་པ་ནི་རྣམ་པ་གཉིས་ཏེ་མིག་དང་ཡིད་ལ་བརྟེན་པའོ། །
ཞེས་ དང་། དེའི་ དོན་ འགྲེལ་ བ་ ན། ཀུན་ ལས་ བཏུས་ ལས།
ཡིད་ཀྱང་དོན་དང་ཞེས་ཡིད་ཀྱི་མངོན་སུམ་ཡོད་པར་བཤད་པ་ལ།
གཟུགས་འཛིན་ཡིད་ཀྱི་མངོན་སུམ་ཡོད་ན། དེས་རང་གི་དེ་མ་ཐག་
རྐྱེན་དུ་གྱུར་པའི་གཟུགས་འཛིན་དབང་མངོན་གྱི་གཟུང་དོན་དུ་གྱུར་
པའི་གཟུགས་དེ་གཟུང་དོན་དུ་བྱས་ནས་འཛིན་ནམ། མ་བཟུང་
བའི་གཟུགས་ གཟུང་དོན་ དུ་བྱས་ནས་ འཛིན། དང་པོ་ལྟར་ན།
གཟུགས་འཛིན་ཡིད་ཀྱི་མངོན་སུམ་ཆོས་ཅན། ཚད་མ་ཉིད་མ་ཡིན་
པར་ཐལ། རང་གི་དེ་མ་ཐག་རྐྱེན་དུ་གྱུར་པའི་གཟུགས་འཛིན་
དབང་པོའི་མངོན་སུམ་གྱིས་སྔར་མྱོང་པའི་གཟུགས་ནི་གཟུང་དོན་དུ་
བྱས་ནས་འཛིན་པའི་ཕྱིར། གཉིས་པ་ལྟར་ན། ལོང་བ་ལ་སོགས་
པ་ཡིས་ཀྱང་དོན་གཟུགས་ལ་སོགས་པ་གཟུང་དོན་དུ་བྱས་ནས་མཐོང་
བའི་ཡིད་ཀྱི་མངོན་སུམ་ཡོད་པར་འགྱུར་ཏེ། གཟུགས་འཛིན་ཡིད་
ཀྱི་མངོན་སུམ་དེས་རང་གི་དེ་མ་ཐག་རྐྱེན་དུ་གྱུར་པའི་གཟུགས་་་་
འཛིན་དབང་པོའི་མངོན་སུམ་དེས་མ་མཐོང་བའི་གཟུགས་གཟུང་
དོན་དུ་བྱས་ནས་འཛིན་པའི་ཕྱིར། གཉིས་པ་ལ། ཐལ་བ་དང་
པོའི་ལན་དང༌། གཉིས་པའི་ལན་ནོ། །
དང་པོ་ནི། རང་སྡེ་ཁ་ཅིག བརྟག་པ་དང་པོ་ལྟར་ཡིན་ནོ་
ཞེ་ན། གཟུགས་འཛིན་ཡིད་ཀྱི་མངོན་སུམ་ཆོས་ཅན། ཁྱོད་ཀྱིས་
དེ་འདྲའི་གཟུགས་དེ་གཟུང་དོན་དུ་བྱས་ནས་མཐོང་བ་ཡོད་པ་མ་
– 471 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
ཡིན་པར་ཐལ། དེ་འདྲའི་གཟུགས་དེ་ཁྱོད་ཀྱི་དངོས་རྒྱུའི་དུས་སུ་
འདས་པ་ཡིན་པའི་ཕྱིར་ཏེ། དེ་ཁྱོད་ཀྱི་དངོས་རྒྱུའི་སྔ་ལོགས་སུ་
བྱུང་བའི་སྐད་ཅིག་མ་ཡིན་པའི་ཕྱིར། ཁོ་ན་རེ། མ་གྲུབ་སྟེ། དེ་
སྐད་ཅིག་མ་ཡིན་པའི་རྟག་པ་ཡིན་པའི་ཕྱིར་ཞེ་ན། དེ་འགོག་པ་ལ།
གསུམ་ལས། དང་པོ་རྟོག་པར་ཐལ་བས་དགག་པ་ནི། གཟུགས་
འཛིན་ཡིད་ཀྱི་མངོན་སུམ་ཆོས་ཅན། ཁྱོད་རྟག་པར་ཐལ། ཁྱོད་
ཀྱི་གཟུང་དོན་རྟག་པ་ཡིན་པའི་ཕྱིར། འདོད་ན། གཟུགས་་་་་
འཛིན་ཡིད་ཀྱི་མངོན་སུམ་གྱི་མཚན་ཉིད་ཀྱི་ཟུར་དུ་ནི་རྟོག་པ་དང་
བཅས་པ་ཞེས་པའི་ཁྱད་པར་བྱས་ནས་བརྗོད་པར་བྱ་བར་འགྱུར་བར་
ཐལ། དེ་རྟོག་པ་ཡིན་པའི་ཕྱིར། དེ་ཚད་མ་མ་ཡིན་པར་ཐལ་བ་
ནི། དབང་པོ་ཅན་གཟུགས་འཛིན་དབང་མངོན་སྐད་ཅིག་གཉིས་
པའམ། གཞན་དག་གཟུགས་འཛིན་ཡིད་ཀྱི་མངོན་སུམ་ནི་ཆོས་
ཅན། རང་གི་གཞལ་བྱ་གསར་དུ་སྒྲུབ་པར་བྱེད་པའི་ཚད་མར་ཇི་
ལྟར་ཡང་འདོད་མི་རིགས་པར་ཐལ། ཁྱོད་རང་གི་ཉེར་ལེན་ཚད་མ་
སྔ་མས་བྱ་བ་བསྒྲུབས་ཟིན་ཅན་གྱི་ལས་གཞལ་བྱ་ལ་ནི་སྒྲོ་འདོགས་མི་
འདྲ་བའི་ཁྱད་པར་ཅུང་ཟད་ཀྱང་གཅོད་པར་མི་བྱེད་པར་རྟོགས་ཟིན།
དེ་ཉིད་ལ་བསྣན་ནས་འཛིན་པའི་ཤེས་པ་ཡིན་པའི་ཕྱིར། དབང་
ཡིད་གཉིས་ཅིག་ཅར་དུ་སྐྱེ་བར་ཐལ་བ་ནི། གཟུགས་འཛིན་དབང་
མངོན་དང༌། གཟུགས་འཛིན་ཡིད་མངོན་གྱི་བློའང་ ཐམས་ཅད་་
ཆོས་ཅན། ཅིག་ཅར་དུ་འབྱུང་བར་འགྱུར་བར་ཐལ། ཁྱོད་རང་
གི་གཟུང་དོན་རྟག་པའི་དངོས་པོ་དེ་ལས་ཅིག་ཅིར་དུ་སྐྱེ་བ་ཡིན་པའི་
ཕྱིར། ཁོ་ན་རེ། མ་ཁྱབ་སྟེ། གཟུགས་འཛིན་དབང་མངོན་གྱི་
གཟུང་དོན་དུ་གྱུར་པའི་གཟུགས་དེའི་རྐྱེན་ལ་ལྟོས་ནས་དབང་ཡིད་
གཉིས་རིམ་པ་བཞིན་དུ་སྐྱེ་བ་ཡིན་ནོ་ཞེ་ན། དེ་མ་ཡིན་པར་ཐལ།
— 472 -
.：.……
……..
.…
…
.……
...…
…
..
………
.



རྣམ་འགྲེལ་ལེའུ་གསུམ་པའི་ཊཱིཀྐ
དེ་རྐྱེན་ལ་ལྟོས་པ་འགལ་བའི་ཕྱིར། དེ་རྐྱེན་གཞན་གྱི་ཁྱད་པར་དུ་
བྱར་ ཡོད་ པ་ མ་ ཡིན་ པའི་ ཕྱིར། དེ་ རྟག་ པ་ མ་ ཡིན་ པའི་ ཕྱིར།
གཉིས་པ་ནི། གཟུགས་འཛིན་དབང་མངོན་པོའི་རྣམ་པར་ཤེས་
པས་དེ་མ་ཐག་རྐྱེན་བྱས་པ་ལ་བརྟེན་ནས་བྱུང་བ་ཅན་གྱི་གཟུགས་
འཛིན་ཡིད་ཀྱི་མངོན་སུམ་ནི་ཆོས་ཅན། གཟུགས་འཛིན་བང་པོའི་
མངོན་སུམ་གྱི་གཟུང་ཡུལ་ལས་གཞན་པའི་རང་གི་གཟུང་དོན་ཉིད་
འཛིན་པར་བྱེད་པ་ཡིན་ཏེ་དེ་ཡིན་པའམ། གཟུགས་འཛིན་དབང་
པོའི་མངོན་སུམ་གྱི་གཟུང་དོན་དུ་གྱུར་པའི་གཟུགས་དེ་གཟུང་དོན་དུ་
བྱས་ནས་འཛིན་པ་གང་རུང་གང་ཞིག ཕྱི་མ་བཀག་ཟིན་པ་དེའི་
ཕྱིར། དེ་ལྟར་ཡིན་ཡང་ལོང་བས་གཟུགས་གསལ་བར་མཐོང་བ་
སོགས་ཀྱི་སྐྱོན་མེད་དེ། དེའི་རྒྱུད་ལ་གཟུགས་འཛིན་དབང་མངོན་
མེད་པ་གང་ཞིག གཟུགས་འཛིན་ཡིད་མངོན་ཡིན་ན། རང་གི་
དེ་མ་ཐག་རྐྱེན་དུ་གྱུར་པའི་གཟུགས་འཛིན་དབང་མངོན་ལས་བྱུང་
དགོས་པ་དེའི་ཕྱིར། གསུམ་པ་ལ་ཡུལ་ངེས་མེད་འཛིན་པར་ཐལ་བ་
སྤང་བ་དང༌། དེའི་གཟུགས་ཡུལ་དབང་མངོན་དང་ལྷན་ཅིག་་་་་
ཚོགས་ནས་རྐྱེན་བྱེད་པ་མི་འཐད་པ་སྤང་བ་དང༌། དེ་འཐད་ན་
གཟུང་འཛིན་མི་འཐད་པ་སྤང་བའོ། །་
དང་པོ་ནི། གཟུགས་འཛིན་ཡིད་མངོན་དེས་རང་ཡུལ་ངེས་
པ་ཅན་འཛིན་པ་མ་ཡིན་པར་ཀ་བ་དང་རི་བོ་ལ་སོགས་པའི་བར་ཆོད་
པ་སོགས་འཛིན་པ་ཡིན་པར་ཐལ། དེས་གཟུགས་འཛིན་དབང་
མངོན་གྱི་གཟུང་དོན་ལས་གཞན་པའི་གཟུགས་གཟུང་དོན་དུ་བྱས་
ནས་འཛིན་པའི་ཕྱིར་ཞེ་ན། མ་ཁྱབ་སྟེ། གཟུགས་འཛིན་ཡིད་
མངོན་དེ་ཆོས་ཅན། ཁྱོད་ཀྱིས་གཟུགས་འཛིན་དབང་མངོན་གྱི་
གཟུང་དོན་ལས་གཞན་པའི་རང་གི་གཟུང་དོན་དུ་གྱུར་པའི་གཟུགས་
473 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དོན་དུ་བྱེད་ནས་འཛིན་ན་ཡང་། རང་ཡུལ་ངེས་པ་ཅན་འཛིན་
པར་འདོད་དེ། གཟུགས་འཛིན་དབང་མངོན་རང་གི་གཟུང་དོན་
གྱི་རྗེས་སུ་འགྲོ་བའི་དོན་གཟུགས་སྐད་ཅིག་ཐ་མ་དང་དུས་མཉམ་དུ་
ཚོགས་པ་ལ་ལྟོས་པ་ཅན་གྱི་གཟུགས་འཛིན་དབང་སྐྱེས་ཀྱི་བློ་སྐད་
ཅིག་ཐ་མ་ནི་ཁྱོད་ཀྱི་དེ་མ་ཐག་པའི་རྒྱུ་ཡིན་པ་དེའི་ཕྱིར། གཉིས་པ་
ནི། གཟུགས་འཛིན་ཡིད་མངོན་གྱི་གཟུང་དོན་དུ་གྱུར་པའི་་་་་་
གཟུགས་དེ་གཟུགས་འཛིན་དབང་མངོན་གྱིས་གཟུགས་འཛིན་ཡིད་
མངོན་སྐྱེད་པའི་ལྷན་ཅིག་བྱེད་རྐྱེན་དུ་ཁས་བླངས་པ་ལ། ཁོ་ན་རེ།
གཟུགས་འཛིན་ཡིད་མངོན་གྱི་གཟུང་དོན་དུ་གྱུར་པའི་གཟུགས་དག་
ནི་ཆོས་ཅན། ཇི་ལྟར་གཟུགས་འཛིན་དབང་པོའི་ ཤེས་ པ་དང་་་
མཉམ་དུ་ཚོགས་ནས་གཟུགས་འཛིན་ཡིད་མངོན་དེ་ཡི་ལྷན་ཅིག་བྱེད་
རྐྱེན་ཡིན་པ་མི་འཐད་པར་ཐལ། གཟུགས་འཛིན་དབང་པོའི་རྣམ་
པར་ཤེས་པ་དེ་དང་བྱེད་པ་དུས་མཚུངས་པ་མེད་པ་ཅན་ཡིན་པའི་
ཕྱིར། ཁྱོད་རང་ཤེས་པའི་གཟུགས་འཛིན་ཡིད་མངོན་དེའི་དུས་ན་
ཡོད་ པ་ ཅན་ ཡིན་ པའི་ ཕྱིར་ ཞེ་ ན། མ་ གྲུབ་ ཅེས་ སྟོན་ པ་ ནི།
གཟུགས་འཛིན་ཡིད་མངོན་གྱི་གཟུང་དོན་དུ་གྱུར་པའི་གཟུགས་དེ་
ཆོས་ཅན། ཁྱོད་རང་འཛིན་པའི་བློ་གཟུགས་འཛིན་ཡིད་མངོན་
དང་བཅས་ཏེ་དེ་དང་དུས་མཉམ་མ་ཡིན་པར་ཐལ། ཁྱོད་དེའི་རྒྱུ་
ཡིན་པའི་ཕྱིར། ཁྱབ་སྟེ། རྒྱུ་རྣམས་ཐམས་ཅད་རང་འབྲས་ཀྱི་
སྔར་ཡོད་པའི་ཕྱིར་ཏེ། རྒྱུ་དེས་རང་མེད་སྔར་འབྲས་བུ་ལ་ ཕན་
གདགས་པའི་ནུས་པ་མེད་པའི་ཕྱིར་དང་། འབྲས་བུ་དེ་གྲུབ་ཟིན་
པའི་ ཕྱིས་ ཀྱང་ འབྲས་ བུ་ དེ་ ལ་ ཕན་ པ་ ཉེ་ བར་ མི་ སྦྱོར་ བའི་ ཕྱིར།
གསུམ་པ་ནི། གཟུགས་འཛིན་ཡིད་མངོན་གྱི་གཟུང་དོན་དུ་གྱུར་
པའི་གཟུགས་དེ་ཆོས་ཅན། ཁྱོད་ཇི་ལྟར་ཡང་གཟུགས་འཛིན་ཡིད་
474 -



JK RJK D
རྣམ་འགྲེལ་ལེའུ་གསུམ་པའི་ཊཱིཀྐ
མངོན་གྱིས་གཟུང་དོན་དུ་བྱས་ནས་འཛིན་པ་མི་འཐད་པར་ཐལ།
ཁྱོད་དེ་དང་དུས་སྔ་ཕྱི་ཐ་དད་པ་ཡིན་པའི་ཕྱིར་ཞེ་ན། མ་ཁྱབ་སྟེ།
དེའི་གཟུང་དོན་དུ་གྱུར་པའི་གཟུགས་དེ་ཆོས་ཅན། ཁྱོད་དེའི་་་
གཟུང་དོན་ཡིན་ཏེ། ཁྱོད་དེ་ལ་རང་འདྲའི་རྣམ་པ་གཙོ་བོར་གཏོད་
བྱེད་ཀྱི་དེའི་རྒྱུ་ཡིན་པའི་ཕྱིར། ཁྱབ་སྟེ། རིགས་པ་ཤེས་པ་ཕྱོགས་
ཀྱི་གླང་པོ་ཡིས་ཤེས་པ་གཟུགས་འཛིན་ཡིད་མངོན་དེ་ལ་རང་འདྲའི་
རྣམ་པ་དངོས་སུ་འཇོག་པར་ནུས་པའི་རྒྱུ་ཉིད་ལ་ནི་དེའི་གཟུང་དོན་
ཡིན་པར་ཤེས་པའི་ཕྱིར། ཁོ་ན་རེ། གཟུགས་འཛིན་ཡིད་མངོན་
གྱི་བདག་རྐྱེན་དང་། དེ་མ་ཐག་རྐྱེན་གཉིས་ཀྱང་དེའི་གཟུང་དོན་
ཡིན་པར་ཐལ། དེ་དེ་གཉིས་ལས་སྐྱེ་བའི་ཕྱིར་ཞེ་ན། མ་ཁྱབ་སྟེ།
ཤེས་བྱ་ཆོས་ཅན། གཟུགས་འཛིན་ཡིད་མངོན་དེ་ལ་དམིགས་རྐྱེན་
ལ་སོགས་པའི་རྒྱུ་དུ་མ་ཉིད་ཡོད་ན་ཡང་། དེའི་དམིགས་རྐྱེན་དུ་
གྱུར་པའི་གཟུགས་དེ་དེའི་གཟུང་དོན་ཡིན་ཞེས་བརྗོད་པ་ཡིན་ཏེ།
འབྲས་བུ་གཟུགས་འཛིན་ཡིད་མངོན་དེ་གཟུགས་ཀྱི་རྣམ་པའི་རྗེས་སུ་
བྱེད་ཅིང་སྐྱེ་བ་གང་ཡིན་པ་དེ་ནི་དེའི་དམིགས་རྐྱེན་དུ་གྱུར་པའི་་
གཟུགས་དེ་ཡི་ངོ་བོས་བཞག་པ་ཡིན་པའི་ཕྱིར། གསུམ་པ་རང་རིག་
མངོན་སུམ་ལ། མཚན་ཉིད་སྒྲུབ་པ་དང་མཚན་གཞི་སྒྲུབ་པ་གཉིས།
དང་པོ་ནི། བདེ་སོགས་དེ་དག་ཉམས་སུ་མྱོང་བའི་རང་རིག་མངོན་
སུམ་ནི་ཆོས་ཅན། ཁྱོད་བདེ་སོགས་ལ་རྗོད་པ་སྒྲ་དང་རྗེས་སུ་་་
འབྲེལ་བ་ཅན་གྱི་རྟོག་པ་མིན་ཏེ། ཁྱོད་ཀྱིས་བདེ་བ་ལ་བརྡ་བྱེད་
པར་ནི་ནུས་པ་མ་ཡིན་པ་དེའི་ཕྱིར་ཏེ། ཁྱོད་ཀྱི་ངོར་བརྡ་དུས་ཀྱི་
བདེ་སོགས་ཀྱི་བདག་ཉིད་གཞན་ཐ་སྙད་ཀྱི་དུས་ཀྱི་བདེ་སོགས་ལ་
རྗེས་འགྲོ་བྱེད་པ་ལ་མི་བརྟེན་པའི་ཕྱིར། གཉིས་པ་ལ། བདེ་
སོགས་ནང་དོན་བེམ་པོར་འདོད་པ་དགག ཕྱིའི་བེམ་པོར་འདོད་
- 475 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པ་དགག་པ་གཉིས། དང་པོ་ནི། འདོད་པ་བརྗོད་པ། དེ་་་
དགག་པའོ། །
དང་པོ་ནི། བདེ་སོགས་དེ་དག་ཆོས་ཅན། རང་གི་ངོ་བོ་ཅི་
ལྟར་ཡང་རང་རིག་མངོན་སུམ་ གྱིས་རིག་པ་དེ་མི་འཐད་པར་ཐལ།
གཟུགས་ལ་སོགས་པ་ཡུལ་གཞན་ཡང་རིག་བྱེད་མ་ཡིན་པའི་ཕྱིར་ཏེ།
ནང་དོན་བེམ་པོ་ཡིན་པའི་ཕྱིར། འོ་ན་དེ་གང་གིས་རིག་པ་ཡིན་ཞེ་
ན། གང་ཟག་གི་བདག་དང་དོན་གཅིག་ལ་འཕྲོད་པ་འདུ་བ་ལ་
བརྟེན་པའི་རྣམ་ཤེས་ཀྱིས་རིག་པར་བྱ་བ་ཡིན་ནོ་ཞེས་བྱེ་བྲག་པ་དང༌
རིགས་པ་ཅན་པ་འགའ་ཞིག་ཟེར་རོ། །གཉིས་པ་ལ། དབང་ཤེས་
འཁོར་གྱི་ཚོར་བ་བདེ་བ་རང་རིག་མངོན་སུམ་གྱིས་མྱོང་བར་སྒྲུབ་པ།
དེ་དོན་རིག་ཏུ་སྒྲུབ་པ་གཉིས། དང་པོ་ལ། སྤྱིར་ཤེས་པར་སྒྲུབ་པ།
མྱོང་བྱེད་གཞན་གྱིས་མྱོང་པ་དགག་པའོ། ། །
དང་པོ་ནི། གཟུགས་འཛིན་དབང་པོའི་རྣམ་པར་ཤེས་པའི་
འཁོར་གྱི་བདེ་སོགས་དེ་དག་ཆོས་ཅན། རྒྱུ་མཚན་ཅིས་ན་ཤེས་པ་
མིན་ཏེ་ཡིན་པར་ཐལ། གཟུགས་འཛིན་དབང་པོའི་རྣམ་པར་ཤེས་
པའི་རྒྱུ་ལས་ཁྱོད་ཀྱི་རྒྱུ་ཚོགས་གཞན་མིན་པའི་ཕྱིར་ཏེ། དེ་དང་
རྐྱེན་ གསུམ་ མཚུངས་ པ་ ལས་ སྐྱེས་ པ་ ཡིན་ པའི་ ཕྱིར། ཁྱབ་ སྟེ།
རིགས་འདྲ་བ་དེ་དང༌། འདྲ་བ་དེ་མིན་པའི་རང་བཞིན་ཅན་གྱི་
འབྲས་བུ་ནི། རིགས་འདྲ་བ་དེ་དང་དེ་མིན་པའི་དངོས་རྒྱུས་སྐྱེ་
དགོས་པའི་ཕྱིར། རྩ་བའི་རྟགས་གྲུབ་སྟེ། གཟུང་དོན་དང་་་་
བཅས་པའི་བདག་རྐྱེན་དབང་པོ་རུང་བ་དང༌། དེ་མ་ཐག་རྐྱེན་
བདག་ ཉིད་ཇི་ ལྟའི་ཡུལ་ དུ་འོང་བ་ལ་ གཏོད་པའི་སེམས་ ཡོད་ན།
གཟུགས་འཛིན་དབང་པོའི་རྣམ་པར་ཤེས་པའི་འཁོར་གྱི་ཚོར་བ་བདེ་
བ་ལ་སོགས་པ་སྐྱེ་བར་མཐོང་ལ། གཟུགས་འཛིན་དབང་པོའི་རྣམ་
- 476 -



རྣམ་འགྲེལ་ལེའུ་གསུམ་པའི་ཊཱིཀྐ
པར་ཤེས་པའི་ཡིད་ཀྱང་དེ་དང་རྐྱེན་གསུམ་མཚུངས་པ་ཅན་ཡིན་པའི་
ཕྱིར། ཁོ་ན་རེ། མ་གྲུབ་སྟེ། དབང་པོའི་རྣམ་པར་ཤེས་པ་
བདག་གི་ཡོན་ཏན་འདུས་བྱས་ལས་དངོས་སུ་སྐྱེ། བདེ་སོགས་དེ་ལྟ་
མིན་པའི་ཕྱིར་ཞེ་ན། རྐྱེན་གསུམ་དེ་ལས་དབང་པོའི་རྣམ་ཤེས་དེ་
སྐྱེ་ཡི། གཞན་བདག་གི་ཡོན་ཏན་འདུས་བྱས་ལས་སྐྱེ་བ་མ་ཡིན་
པར་ཐལ། རྐྱེན་གསུམ་དེ་དག་ཕན་བྱེད་དུ་མེད་པ་དང༌། ཡོད་པ་
ན་གང་ཟག་འགའ་ཞིག་གི་རྒྱུ་ལ་ཚོར་བ་བདེ་བ་ལ་སོགས་པ་དང་།
གཟུགས་འཛིན་དབང་པོའི་རྣམ་པར་ཤེས་པའི་བློ་སྐྱེ་བ་དང་མི་སྐྱེ་
བར་མཐོང་གི བདག་གི་ཡོན་ཏན་འདུས་བྱས་ཡོད་མེད་ཀྱི་རྗེས་སུ།
དེ་ལྟར་མ་མཐོང་བ་དེའི་ཕྱིར། གཟུགས་འཛིན་མིག་གི་རྣམ་པར་
ཤེས་པའི་འཁོར་གྱི་ཚོར་བ་ལ་བདེ་སྡུག་གི་ཁྱད་པར་མི་འཐད་པར་
ཐལ། དེའི་འཁོར་གྱི་ཚོར་བ་རྣམས་དེ་འདྲའི་རྣམ་པར་ཤེས་པ་དང་
རྐྱེན་གསུམ་མཚུངས་པ་ལས་སྐྱེ་བའི་ཕྱིར་ཞེ་ན། མ་ཁྱབ་སྟེ། དེ་
ལྟར་མཚུངས་ཀྱང་གཟུགས་འཛིན་མིག་གི་རྣམ་པར་ཤེས་པའི་རྐྱེན་
གསུམ་དེ་དག་ཉིད་ཀྱི་ནང་ཚན་གྱི་ཁྱད་པར་ལས། དེའི་འཁོར་གྱི་
ཚོར་བ་ལས་བདེ་སྡུག་ལ་སོགས་པ་ཐ་དད་པའི་ཁྱད་པར་འཐད་པ་
ཡིན་པའི་ཕྱིར། དཔེར་ན་ཡུལ་གཅིག་ལ་ཐག་ཉེ་རིང་བར་མ་གསུམ་
ནས་ལྟ་བའི་དབང་བློ་གསུམ་པོ་དེ་ཉིད་ཀྱིས་ནི་གོམས་པ་ཤས་ཆེ་ཆུང་
གི་ཁྱད་པར་ལས་ཡུལ་གཅིག་པོ་དེ་གསལ་བ་དང་། མི་གསལ་བ་
དང་། ཐེ་ཚོམ་སྟེ་བར་མར་དམིགས་པ་བཞིན་ནོ། །གཉིས་པ་ལ་བློ་
དུ་མ་ཅིག་ཅར་མི་འཇུག་པ་ལ་མྱོང་བྱེད་གཞན་གྱིས་མྱོང་བ་དགག
ཅིག་ཅར་འཇུག་པ་ལ་དེ་དགག་པ་གཉིས། དང་པོ་ལ། བདེ་
སོགས་དང་ལྷན་ཅིག་སྐྱེས་པའི་དབང་ཤེས་ཀྱིས་མྱོང་བ་མི་འཐད།
ཕྱིས་བྱུང་བའི་ཡིད་ཤེས་ཀྱིས་མྱོང་པ་མི་འཐད། དེའི་ལན་དགག་
ཁ 477



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའོ། །
དང་པོ་ནི། བདེ་སོགས་བདག་དང་དོན་གཅིག་ལ་འཕྲོད་པ་
འདུ་བ་ལ་བརྟེན་པའི་རྣམ་ཤེས་ཀྱིས་རིག་ན། རང་དང་ལྷན་ཅིག་
སྐྱེས་པའི་དབང་པོའི་རྣམ་པར་ཤེས་པས་མྱོང་ངམ། རང་ལས་ཕྱིས་
བྱུང་བའི་ཤེས་པས་མྱོང༌། དང་པོ་ལྟར་ན་གཟུགས་དེ་གཟུང་དོན་
དུ་འཛིན་པ་བོར་ནས་རང་གི་འཁོར་གྱི་བདེ་སོགས་ ཉིད་ གཟུགས་
འཛིན་མིག་གི་རྣམ་ཤེས་པ་དེས་ནི་ཅི་ལྟར་ཡང་རྟོགས་པར་འགྱུར་བ་
མི་འཐད་པར་ཐལ། གཟུགས་ཀྱི་དོན་གང་གཟུང་དོན་དུ་ཉེ་བས་
གཟུགས་འཛིན་དབང་བློ་དང་། དེའི་འཁོར་གྱི་བདེ་སོགས་དེ་དག་
སྐྱེ་བར་འགྱུར་བ་ཡིན་པའི་ཕྱིར། གཉིས་པ་ནི། རྩ་བའི་བརྟགས་
པ་གཉིས་པ་ལྟར་གཟུགས་འཛིན་དབང་ཤེས་ཀྱིས་གཟུགས་དང་དེའི་
རྗེས་སུ་སྐྱེས་པའི་ཡིད་ཤེས་ཀྱིས་བདེ་སོགས་མྱོང་བའི་སྒོ་ནས། རིམ་
གྱིས་གཟུང་དོན་དུ་འཛིན་ནོ་ཞེ་ན། བདེ་སོགས་མྱོང་བའི་ཡིད་ཀྱི་
ཤེས་པ་ཆོས་ཅན། བདེ་སོགས་བར་རྣམ་པར་ཆད་པ་མེད་པར་སྣང་
བར་མི་འགྱུར་བར་ཐལ། ཁྱོད་ཀྱིས་བདེ་སོགས་དེ་མྱོང་བ་སྐད་ཅིག་
སྔ་ཕྱིའི་བར་དུ་གཟུགས་འཛིན་མིག་ཤེས་ཀྱིས་གཟུགས་མྱོང་བས་ཆོད་
པའི་ཕྱིར། གཟུགས་འཛིན་མིག་ཤེས་ལ། གཟུགས་ཀྱང་དེར་་་་
ཐལ། ཅིག་ཤོས་དེས་བར་ཆོད་པའི་ཕྱིར། ཁོ་ན་རེ། མ་ཁྱབ་སྟེ།
གཟུགས་འཛིན་མིག་ཤེས་ཀྱིས་གཟུགས་མྱོང་བ་སྐད་ཅིག་སྔ་ཕྱིའི་བར་
དུ་མིག་ཤེས་དེའི་རྗེས་སུ་སྐྱེས་པའི་ཡིད་ཤེས་ཀྱིས་བདེ་སོགས་མྱོང་
བས་ཆོད་ཀྱང་མིག་ཤེས་དེ་ལ་གཟུགས་སྐད་ཅིག་སྔ་ཕྱི་བར་མ་ཆད་དུ་
སྣང་བ་ཡིན་ནོ། །གཟུགས་འཛིན་མིག་ཤེས་དེ་གཟུགས་སྐད་ཅིག་སྔ་
ཕྱི་ལ་འཇུག་པ་མགྱོགས་པའི་ཕྱིར་ཞེ་ན། འོ་ན་གཟུགས་འཛིན་
དམིགས་ཤེས་ཆོས་ཅན། ཁྱོད་སྐད་ཅིག་སྔ་ཕྱིའི་བར་དུ་ཁྱོད་ཀྱི་རྗེས་
- 478 -



རྣམ་འགྲེལ་ལེའུ་གསུམ་པའི་ཊཱིཀྐ
སུ་སྐྱེས་པའི་ཡིད་ཤེས་ཀྱིས་བདེ་སོགས་མྱོང་བས་བར་ཆད་པ་མེད་
པར་ཁྱོད་བར་མ་ཆད་དུ་སྣང་བ་ཅིས་མིན་ཏེ་ཡིན་པར་ཐལ། ཁྱོད་
སྐད་ཅིག་སྔ་ཕྱི་འཇུག་པ་མགྱོགས་པ་དེ་མཚུངས་པའི་ཕྱིར། གསུམ་
པ་ལ། དབང་ཤེས་ཀྱིས་དོན་དང་བདེ་བ་གཉིས་ཀ རིམ་གྱིས་
འཛིན་པ་མི་འཐད། ཅིག་ཅར་འཛིན་པ་མི་མཐད་དེ། བདེ་བ་
རྐྱང་པ་འཛིན་པ་མི་འཐད། དོན་གཅིག་པུ་འཛིན་ན་བདེ་བ་འཛིན་
པ་འགལ་བའོ། །དང་པོ་ནི། དེ་བོར་ནས་ནི་ཞེས་པ་དང་། རྣམ་
ཆར་མེད་པར་ཞེས་པའི་སྐྱོན་གཉིས་ཀ་མེད་དེ། གཟུགས་འཛིན་
མིག་ཤེས་ཀྱིས་གཟུགས་དང་བདེ་སོགས་གཉིས་ ཀ རིམ་གྱིས་་་་་
གཟུང་དོན་དུ་འཛིན་པའི་ཕྱིར་ཞེ་ན། གཟུགས་འཛིན་དབང་པོའི་
སེམས་ནི་ཆོས་ཅན། ཁྱོད་གཅིག་གིས་གཟུགས་དང་བདེ་སོགས་
གཉིསཀ་གཟུང་དོན་དུ་བྱས་ནས་ཤེས་པ་མིན་ཏེ། ཁྱོད་དེ་གཉིས་ཀྱི་
ནང་ནས་གཟུགས་ཁོ་ནའི་ཡུལ་ཅན་དུ་ངེས་པའི་ཕྱིར་དང༌། ཁྱོད་
ལ་ བདེ་ སོགས་ དེས་ ཕན་ པའི་ ནུས་ པ་ གྲུབ་ པ་ མེད་ པའི་ ཕྱིར་ ཏེ།
ཁྱོད་ལ་བདེ་སོགས་ཕན་བྱེད་དུ་མེད་ཀྱང་རང་གི་གཟུང་དོན་ལས་སྐྱེ་
བའི་ཕྱིར། ཁོ་ན་རེ། ཕྱི་མ་ལ་མ་ཁྱབ་སྟེ། སྔོན་པོས་རང་འབྲས་
མིག་ཤེས་སྐྱེད་མི་ནུས་པར་ཐལ། སྔོན་པོ་མེད་པར་ཡང་སེར་པོས་
རང་འབྲས་མིག་ཤེས་སྐྱེད་ནུས་པའི་ཕྱིར་། ཁྱབ་པ་ཁས། དེས་ན་
སྔོ་སེར་གཉིས་ཀྱིས་སོ་སོ་སོ་སོར་ལྟོས་མེད་དུ་ཡང་རང་འབྲས་མིག་
ཤེས་སྐྱེད་ནུས་ལ་ཚོགས་པས་ཀྱང་སྐྱེད་ནུས་པ་འདི་བཞིན་དུ་གཟུགས་
དང་བདེ་སོགས་གཉིས་ཀྱང་དེ་དང་མཚུངས་པ་ཡིན་ནོ་ཞེ་ན། སྔོ་
སེར་སོགས་བཞིན་དུ་མིག་ཤེས་ཀྱིས་བདེ་སོགས་འབའ་ཞིག་གཟུང་
དོན་དུ་འཛིན་པར་འགྱུར་བ་ཡིན་པར་ཐལ། མིག་ཤེས་ཀྱི་དེ་གཉིས་
སོ་སོར་ལྟོས་མེད་དུ་ཡང་གཟུང་དོན་དུ་བྱེད། དེ་གཉིས་ཚོགས་པ་
- 479 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
ཡང་གཟུང་དོན་དུ་བྱེད་པའི་ཕྱིར། འདོད་མི་ནུས་ཏེ། མིག་ཤེས་
དེས་བདེ་སྡུག་དེའི་རྒྱུའི་དོན་ནི་གཟུགས་མ་གཟུང་བར་བདེ་སྡུག་དེ་
གཟུང་དོན་དུ་བྱས་ནས་གཟུང་དོན་མྱོང་པར་ནི་མི་རིགས་པའི་ཕྱིར།
གཉིས་པ་ནི། མ་གྲུབ་སྟེ། མིག་ཤེས་ཀྱིས་དོན་གཟུགས་དང་།
བདེ་སོགས་གཉིས་ལྷན་ཅིག་ཉིད་དུ་གཟུང་དོན་དུ་བྱས་ནས་འཛིན་
པའི་ཕྱིར་ཞེ་ན། དེ་མི་འཐད་པར་ཐལ། གཟུགས་འཛིན་མིག་
ཤེས་ཀྱི་འཁོར་དུ་བྱུང་བའི་བདེ་སོགས་ཀྱིས་ནི་གཟུགས་འཛིན་མིག་
ཤེས་ལ་གཟུང་དོན་གྱི་སྒོ་ནས་ཕན་པའི་ནུས་པ་ཅི་ཡང་མེད་པའི་ཕྱིར།
རྒྱུ་མཚན་གང་གི་ཕྱིར་ན། བདེ་སོགས་དེས་གཟུང་དོན་གྱི་སྒོ་ནས་
བསྐྱེད་པའི་གཟུགས་འཛིན་དབང་བློ་རིགས་པ་ཅན་པ་ཁྱོད་ཀྱང་མི་
འདོད། སངས་རྒྱས་པ་ཡང་མི་འདོད་པའི་ཕྱིར། རྟགས་དང་པོ་
རིགས་པ་ཅན་པ་ཁྱོད་རང་གིས་ཁས་བླངས་ཏེ། ཁྱོད་ཀྱིས་བདེ་
སོགས་ཡིད་ཀྱི་ཤེས་པ་འབའ་ཞིག་གིས་ཚོར་བར་ཁས་བླངས་པའི་ཕྱིར།
གསུམ་ པ་ནི། ཁོ་ན་རེ། བདེ་སོགས་འབའ་ཞིག་འཛིན་པར་་་་
འགྱུར། ཞེས་པ་འདོད་དོ་ཞེ་ན། སྐྱེས་པ་དང་བུད་མེད་སོགས་ཀྱི་
གཟུགས་སྒྲ་སོགས་ཀྱི་ཁྱད་པར་ནམ་ཡང་མིག་གི་ཤེས་པས་འཛིན་པར་
མི་འགྱུར་བར་ཐལ། དོན་གཟུགས་ལ་སོགས་པ་གཟུང་དོན་དུ་ཡོད་
པ་ལ་ལྟོས་པ་མེད་པར་ནི་བདེ་བ་ལ་སོགས་པ་འབའ་ཞིག་མིག་ཤེས་ལ་
སོགས་པ་རྣམས་ཀྱི་གཟུང་དོན་དུ་བྱས་ནས་མྱོང་བ་ཡིན་པའི་ཕྱིར།
ཁྱབ་སྟེ། ནང་གི་ཡན་ལག་བདེ་སོགས་དེ་གཟུགས་འཛིན་མིག་ཤེས་
གཟུང་དོན་གྱི་སྒོ་ནས་བསྐྱེད་ནུས་པའི་གཟུང་དོན་དུ་ཡོད་ན། ཕྱི་
རོལ་གྱི་དོན་གཟུང་དོན་དུ་བྱས་ནས་མཐོང་བར་མི་འགྱུར་བས་ཁྱབ་
པའི་ཕྱིར། བཞི་བ་ནི། གཟུགས་འཛིན་དབང་པོའི་མངོན་སུམ་
དེས་ གཟུགས་ རྐྱང༌ པ་ གཟུང་ དོན་ དུ་ བྱས་ ནས་ འཛིན་ པ་ ནི།
ཡ 480 -



རྣམ་འགྲེལ་ལེའུ་གསུམ་པའི་ཊཱིཀྐ
གཟུགས་གཟུང་དོན་དུ་བྱས་པ་དེ་ལས་སྐྱེས་པའི་གཟུགས་འཛིན་་་
དབང་པོའི་མངོན་སུམ་ཆོས་ཅན། རང་གི་འཁོར་དུ་བྱུང་བའི་བདེ་
བ་ལ་སོགས་པ་གཟུང་དོན་དུ་བྱས་ནས་མྱོང་བར་མི་འགྱུར་བར་ཐལ།
གཟུགས་རྐྱང་པ་གཟུང་དོན་དུ་བྱས་པ་ལས་སྐྱེས་པའི་ཕྱིར། རྟགས་
ཁས་སོ། །གཉིས་པ་ལ། ཧ་ཅང་ཐལ་བ་དང་། དེའི་ལན་དགག་
པའོ། ། །
དང་པོ་ནི། ཁོ་ན་རེ། བདེ་སོགས་མྱོང་བྱེད་རྫས་གཞན་
ཡོད་དེ། བདེ་སོགས་མྱོང་བྱེད་ཀྱི་བློ་དང་བདེ་སོགས་གཉིས་ཅིག་
ཅར་དུ་སྐྱེ་བའི་ཕྱིར་ཏེ། ཡུལ་གཟུགས་སོགས་དང་བདེ་སོགས་ཅིག་
ཅར་དུ་སྐྱེ་བའི་ཕྱིར། ཁྱབ་སྟེ། ཡུལ་དེ་དང་དེ་ནི་ཅིག་ཅར་ཡོད་
པ་ལས། དེ་འཛིན་གྱི་བློ་ནི་ཅིག་ཅར་དུ་སྐྱེ་དགོས་པའི་ཕྱིར་ཞེ་ན་ནི།།
ཡུལ་ཡིད་དུ་འོང་མི་འོང་གི་དོན་ཅིག་ཅར་དུ་ཡོད་པ་ན། གང་ཟག་
གཅིག་གི་རྒྱུད་ལ་ཚོར་བ་བདེ་སྡུག་དག་ནི་ཅིག་ཅར་དུ་རིག་ཅིང་སྐྱེ་
བར་འགྱུར་བར་ཐལ། ཕྱོགས་སྔ་མ་དེའི་ཕྱིར། གཉིས་པ་ནི།
གང་ཟག་གཅིག་གི་རྒྱུད་ལ་བདེ་སྡུག་གཉིས་ཅིག་ཅར་སྐྱེ་བར་ཐལ་
བའི་སྐྱོན་མེད་དེ། ལྷན་ཅིག་བྱེད་རྐྱེན་ཡུལ་ཡིད་དུ་འོང་མི་འོང་
ཅིག་ཅར་དུ་ཡོད་ན་ཡང་། བདེ་སྡུག་སྐྱེ་བ་ཤེས་པས་ཉེར་ལེན་བྱས་
ནས་སྐྱེ་དགོས་པ་གང་ཞིག ནང་གི་ཉེར་ལེན་ཤེས་པ་དུ་མ་ཡང་
ཅིག་ཅར་དུ་ཡོད་ན། གང་ཟག་གཅིག་གི་རྒྱུད་ལ་སྡུག་བསྔལ་ལ་
སོགས་དུ་མ་ཅིག་ཅར་དུ་འབྱུང་ཡང་ཤེས་པ་གཅིག་པོ་དེ་བདེ་སྡུག་
གཉིས་ཀྱི་ཉེར་ལེན་མིན་པར་འདོད་པའི་ཕྱིར་ཏེ། དེ་གཉིས་འཛིན་
སྟངས་འགལ་བའི་ཕྱིར་ཞེ་ན། བདེ་སྡུག་ཆོས་ཅན། རྒྱུ་མཚན་
གང་གིས་ན་རྣམ་པ་ཤེས་པ་ནི་ཁྱོད་ཀྱི་ཉེར་ལེན་གྱི་རྒྱུ་མ་ཡིན་པར་ཐལ།
ཁྱོད་མི་ཤེས་པ་ཡི་བེམ་པོ་ཡིན་པའི་ཕྱིར། དེ་ནི་ཁས་བླངས་འགལ་
- 481 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བས་དགག་པའོ། །ཡང་ཁོ་ན་རེ། གང་ཟག་གཅིག་གི་རྒྱུད་ལ་བདེ་
སྡུག་ཅིག་ཅར་དུ་སྐྱེ་བར་ཐལ་བའི་སྐྱོན་མེད་དེ། བདེ་སྡུག་ཤེས་
པས་བདག་པོའི་རྐྱེན་བྱས་པ་ལས་སྐྱེ་བ་ཉིད་དུ་འགྱུར་བ་ཡིན་པ་གང་
ཞིག ནང་གི་བདག་རྐྱེན་ཤེས་པ་དུ་མ་ཅིག་ཅར་ཡོད་ན། གང་
ཟག་གཅིག་གི་རྒྱུད་ལ་བདེ་སྡུག་ཅིག་ཅར་དུ་ཡོད་དགོས་ན་ཡང་ཤེས་
པ་གཅིག་པོ་དེ་ནི། བདེ་སྡུག་གཉིས་ཀྱི་བདག་རྐྱེན་མ་ཡིན་པའི་
ཕྱིར་ཏེ། བདེ་སྡུག་འགལ་བའི་ཕྱིར། ཁྱབ་པ་ཡོད་དེ། བདག་
རྐྱེན་གཅིག་གིས་བདག་འབྲས་འགལ་བ་དག་ལ། དུས་ཅིག་ཅར་དུ་
ཕན་པ་མི་སྲིད་པའི་ཕྱིར་ཞེ་ན། བདག་རྐྱེན་གཅིག་གིས་བདག་
འབྲས་འགལ་ བ་ དག་ ལ་ དུས་ ཅིག་ ཅར་དུ་ ཕན་ པ་ སྲིད་ པར་ ཐལ།
བདག་རྐྱེན་གཅིག་གིས་བདག་འབྲས་འགལ་བ་དག་ལ་དུས་ཅིག་ཅར་
དུ་ཕན་པ་དེ་ནི་ཚད་མས་མཐོང་བ་ཡིན་པའི་ཕྱིར། དཔེར་ན་སྣང་
བ་ཉིད་མའི་འོད་ཟེར་གཅིག་གིས་མཚན་མོ་རྒྱུ་བ་འུག་པའི་མིག་ཤེས་
ཀྱིས་གཟུགས་མཐོང་བ་རང་མི་མཐུན་པ་དང༌། དེ་ལས་གཞན་པའི་
མིའི་མིག་གི་དབང་པོའི་ཤེས་པ་དག་གི་གཟུགས་མཐོང་པ་དང་མཐུན་
པའི་བདག་རྐྱེན་ཅིག་ཅར་བྱེད་པ་བཞིན་ནོ། །གཉིས་པ་དོན་རིག་ཏུ་
སྒྲུབ་པ་ནི། བྱེ་བྲག་པ་དང་རིགས་པ་ཅན་པས། གཞན་ཡང་རིག་
བྱེད་མིན་དེ་དག ། ཅེས་པར། བདེ་སོགས་གཞན་རིག་མིན་པར་
ཁས་བླངས་པ་འགོག་པ་ནི། གཟུགས་འཛིན་མིག་གི་རྣམ་པར་ཤེས་
པའི་འཁོར་དུ་བྱུང་བའི་བདེ་སོགས་ཆོས་ཅན། གཞན་རིག་པ་ཡིན་
པར་ཐལ། རང་ཉིད་ལ་འཕོས་པའི་སྟེ་སྣང་བའི་དོན་ནི་སྣང་བའི་
གཟུང་དོན་གྱི་ཤེས་པ་ཡིན་པ་དེའི་ཕྱིར་ཏེ། གཟུགས་འཛིན་དབང་
པོའི་མངོན་སུམ་གྱི་གཟུང་དོན་དུ་གྱུར་པའི་གཟུགས་དེ་ཁྱོད་ཀྱི་གཟུང་
དོན་ཡིན་པ་དེའི་ཕྱིར། བདེ་སོགས་དེས་ཕྱི་རོལ་དོན་གྱི་གཟུགས་
ཡ- 482 ཁ



རྣམ་འགྲེལ་ལེའུ་གསུམ་པའི་ཊཱིཀྐ
མྱོང་བར་ཐལ། དེས་དེ་རིག་པའི་ཕྱིར་ཞེ་ན། བདེ་སོགས་ཆོས་
ཅན། ཁྱོད་ཀྱིས་ཕྱི་རོལ་དོན་དུ་གྱུར་པའི་གཟུགས་ནི་དངོས་སུ་མྱོང་
བ་མིན་ཏེ། ཁྱོད་ཀྱི་གཟུང་རྣམ་དེ་ཁྱོད་རང་མྱོང་བྱེད་ཀྱིས་མྱོང་
པའི་ཕྱིར་རམ། རྒྱུ་མཚན་གྱིས་ཁྱོད་ཀྱིས་ཕྱི་རོལ་དོན་དུ་གྱུར་པའི་
གཟུགས་མྱོང་ཞེས་འཇིག་རྟེན་ན་ཐ་སྙད་འདོགས་པ་ཡིན་པའི་ཕྱིར།
བདེ་སོགས་དེས་གཟུགས་མ་མྱོང་ན། དེ་གཟུགས་དང་འབྲེལ་མེད་
དུ་འགྱུར་རོ་ཞེ་ན། རང་གི་བདག་ཉིད་དུ་གྱུར་པའི་མྱོང་བྱེད་ཀྱིས་
རིག་པར་བྱེད་པའི་གཟུགས་འཛིན་དབང་པོའི་ཤེས་པའི་འཁོར་དུ་
བྱུང་བའི་བདེ་སོགས་འདི་དག་ནི་ཆོས་ཅན། ཁྱོད་ཀྱི་གཟུགས་མ་
མྱོང་ན་དེ་དང་འབྲེལ་མེད་དུ་མི་འགྱུར་ཏེ། ཁྱོད་དོན་གཟུགས་ལས་
སྐྱེས་པ་ཙམ་དུ་ཟད་པའི་ཕྱིར། དེས་གཟུགས་མ་མྱོང་ན་འཇིག་རྟེན་
ན་ངས་གཟུགས་མྱོང་ཞེས་ཐ་སྙད་བྱེད་པ་ཡང་འགལ། དེས་་་་་
གཟུགས་དམིགས་པར་ཡང་འགལ་ལོ་ཞེ་ན། དེ་ཆོས་ཅན། ཁྱོད་
ཀྱིས་དོན་གཟུགས་མྱོང་ཞེས་བརྗོད་པའི་རྒྱུ་མཚན་ཡོད་དེ། དོན་
གཟུགས་ཀྱི་བདག་ཉིད་དེ་དག་གི་རྣམ་པ་སྣང་བའི་ཁྱོད་ཀྱི་གཟུང་
རྣམ་དེ་རང་གི་བདག་ཉིད་དུ་གྱུར་པའི་མྱོང་བྱེད་དེས་མྱོང་བ་ཡིན་
པའི་རྒྱུ་མཚན་དེས་ན་ཁྱོད་ཀྱིས་ཀྱང་དོན་གཟུགས་མྱོང་བར་བཤད་
པའི་ཕྱིར། དེ་ཆོས་ཅན། ཁྱོད་ཀྱིས་གཟུགས་དམིགས་པ་ཉིད་ནི་
ཡིན་ཏེ། ཁྱོད་ལ་གཟུགས་ཀྱི་རྣམ་པ་དེར་སྣང་བའི་ཕྱིར་ནའོ། །
གཉིས་པ་ལ། བདེ་སོགས་ཕྱི་དོན་ཡིན་པ་དགག་པ་དང་། སེམས་
ཀྱི་བདག་ཉིད་དུ་གྲུབ་པ་གཉིས། དང་པོ་ལ། རིགས་པ་སྔ་མས་
དགག་པ་དང་། རིགས་པ་གཞན་གྱིས་དགག་པའོ། ། །
དང་པོ་ནི། གྲངས་ཅན་པ་འགའ་ཞིག གཟུགས་འཛིན་
མིག་གི་རྣམ་པར་ཤེས་པའི་འཁོར་གྱི་བདེ་སོགས་ཕྱི་རོལ་ན་དེ་ཙམ་
-- 483 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
air
z
år
z
ལྔའི་བདག་ཉིད་དུ་གནས་པ་ཉིད་དུ་གནས་པ་ཉིད་དང་ནི། སེམས་
མེད་བེམ་པོ་དང་། གཟུགས་འཛིན་མིག་ཤེས་ཀྱིས་གཟུང་དོན་དུ་
གཟུང་བར་སྨྲ་ སྟེ་གྲངས་ཅན་དེ་ཡི་ལུགས་ལ་ཡང་གཟུགས་འཛིན་
དབང་ཤེས་ཀྱིས་གཟུགས་དང་། ཁོ་རང་གི་འཁོར་གྱི་བདེ་བ་གཉིས་
ཅིག་ཅར་དུ་གཟུང་དོན་དུ་བྱས་ནས་འཛིན་པ་མི་རིགས་པར་ཐལ།
དེས་དེ་འཛིན་པ་སྔར་བཤད་ཀྱི་རིགས་པས་ཁེགས་པའི་ཕྱིར། ཇི་
ལྟར་ཁེགས་ན། དེས་དེ་གཉིས་ཅིག་ཅར་གཟུང་དོན་དུ་བྱས་ནས་
འཛིན་པའམ། རིམ་གྱིས་འཛིན་པ་གང་རུང་དུ་ཐལ། དེས་དེ་
གཉིས་གཟུང་དོན་དུ་བྱས་ནས་འཛིན་པའི་ཕྱིར། དེས་དེ་གཉིས་
ཅིག་ཅར་གཟུང་དོན་དུ་བྱས་ནས་འཛིན་ན། གཅིག་གིས་གཉིས་
ཤེས་མ་ཡིན་ཏེ། ཞེས་པ་ནས་འགོག གཉིས་པ་ལྟར་ན། དོན་
དང་ལྷན་ཅིག་ཉིད་འཛིན་ན། །ཞེས་སོགས་ནས་འགོག གཉིས་པ་
ལ་རྟགས་ཀྱིས་དགག་པ་དང༌། དེའི་ལན་དགག་པའོ། །
དང་པོ་ནི། ཁོ་ན་རེ། སྔོ་སོགས་ཀྱི་རང་བཞིན་བདེ་སོགས་
དང་གཅིག་ཡིན་ཏེ། ཡོན་ཏན་ཆ་མཉམ་པའི་སྤྱི་གཙོ་བོ་དེ་དེ་་་
གཉིས་ལ་རྗེས་སུ་འགྲོ་བ་གང་ཞིག སྤྱི་ལ་ཆ་ཤས་མེད་པའི་ཕྱིར།
གཟུགས་འཛིན་དབང་ཤེས་ཀྱིས་དེ་གཉིས་ཅིག་ཅར་དུ་གཟུང་དོན་དུ་
བྱས་ནས་འཛིན་པ་ཡིན་ནོ་ཞེ་ན། སྔོ་སོགས་ཀྱི་རང་བཞིན་དང་།
བདེ་སོགས་ཀྱི་རང་བཞིན་དེ་ཆོས་ཅན། ཅི་ལྟར་ཡང་ཐ་མི་དད་ཀྱི་
གཅིག་མ་ཡིན་པར་ཐལ། ཐ་དད་དུ་སྣང་བ་ཅན་གྱི་མ་འཁྲུལ་བའི་
སེམས་ཀྱིས་ནི་ཐ་དད་དུ་བཟུང་བའི་ཕྱིར། གཞན་ཡང་། བདེ་
སྡུག་གཉིས་པོ་དེ་ཡང་ཆོས་ཅན། ཁྱོད་གོམས་པ་ཡི་ནི་ཁྱད་པར་
ལས་བློ་ལ་དགའ་བ་དང༌། ཡོངས་སུ་གདུང་བའི་ཁྱད་པར་དུ་ནི་མི་
འགྱུར་བར་ཐལ། ཁྱོད་སྔོ་སོགས་དང་ཕྱི་རོལ་གྱི་དོན་དེར་ཁྱད་པར་
- 484 -



རྣམ་འགྲེལ་ལེའུ་གསུམ་པའི་ཊཱིཀྐ
ཡོད་པ་མ་ཡིན་པའི་ཕྱིར། ཐལ་བ་ལས། བདེ་སོགས་ཆོས་ཅན།
ཁྱོད་བེམ་པོ་མིན་ཏེ། ཁྱོད་གོམས་པ་ལས་དགའ་བ་དང་གདུང་བར་
འགྱུར་བའི་ཕྱིར། གཉིས་པ་ནི། གལ་ཏེ་ཁོ་ན་རེ། མ་ཁྱབ་སྟེ།
ཆེན་པོའི་མིང་གི་རྣམ་གྲངས་བློ་ཡང་བདེ་སོགས་དང༌། བདག་ཉིད་
ཆ་མེད་གཅིག་ཡིན་པས་གོམས་པ་ལས་དགའ་བ་དང་གདུང་བར་
འགྱུར་བ་མི་འགལ་ལོ་ཞེ་ན། ད་ནི་ཕྱི་རོལ་གྱི་སྔོ་སོགས་བདེ་སོགས་
དང་བདག་ཉིད་ཆ་མེད་གཅིག་ཡིན་ཞེས་ཅི་ལྟར་རྟོགས་པ་མི་འཐད་
པར་ཐལ། བློ་དེ་བདེ་སོགས་དང་བདག་ཉིད་ཆ་མེད་གཅིག་ཡིན་
པའི་ཕྱིར། རང་རེས་བདེ་བ་ཤེས་པར་ཁས་བླངས་པ་ལ། གལ་ཏེ་
ཁོ་ན་རེ། བདེ་སོགས་ཆོས་ཅན། གཟུགས་སོགས་དེ་ཙམ་ལྔ་དང་
རིགས་ནི་ཐ་དད་དག་ཡིན་པར་ཐལ། ཁྱོད་ཤེས་པ་ཡིན། དེ་ཙམ་
ལྔ་བེམ་པོ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་དེ་
དང་ གཟུང་ འཛིན་ མ་ ཡིན་ པར་ ཐལ། འདོད་ པའི་ ཕྱིར་ ཞེ་ ན།
བདག་ཤེས་རིག་གི་སྐྱེས་བུ་ནི་ཆོས་ཅན། གཟུགས་སོགས་དེ་ཙམ་ལྔ་
བོ་ཀུན་གྱི་འཛིན་བྱེད་དུ་མི་འགྱུར་བར་ཐལ། དེ་དང་རིགས་ཐ་
དད་ཡིན་པའི་ཕྱིར་ཏེ། ཁྱོད་ཤེས་པ་ཡིན། ཅིག་ཤོས་བེམ་པོ་ཡིན་
པའི་ཕྱིར། འདོད་ན། གཟུགས་སོགས་དེ་ཙམ་ལྔ་པོ་ཟ་བ་པོ་ཉིད་
ཡིན་ པ་ ཉམས་ པ་ ཡིན་ པར་ ཐལ། འདོད་ པ་ དེས་ ནའི་ ཕྱིར།།
རིགས་ཐ་དད་ཡིན་ན། གཟུང་འཛིན་མིན་པས་ཁྱབ་པ་འགོག་པའི་
རིགས་ པ་ འདིས་ ནི་ ཆོས་ ཅན། དགོས་ པ་ གཞན་ ཡང་ ཡོད་ དེ།
རིགས་ཐ་དད་ཡིན་ན་རྒྱུ་དང་འབྲས་བུ་མིན་པས་ཁྱབ་པ་ཡང་བསལ་
བའི་ཚེ་ཡིན་པའི་ཕྱིར། ཇི་ལྟར་བསལ་ན། བདག་ཤེས་རིག་གི་
སྐྱེས་བུ་དང༌ དེ་ཙམ་ལྔ་ ཆོས་ ཅན། རྒྱུ་འབྲས་མ་ཡིན་ པར་ ཐལ།
རིགས་ཐ་དད་ཡིན་པའི་ཕྱིར། རྟགས་ཁྱབ་དངོས། འདོད་ན།
ཨ་ཁ 485 ཨཁ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྐྱེས་བུ་དེ་ཙམ་ལྔ་གཟུང་དོན་དུ་བྱེད་པ་ཉམས། དེ་ཡང་། གལ་
ཏེ་རིགས་ནི་ཐ་དད་དག ། རྒྱུ་འབྲས་མིན་ན་སྐྱེས་བུ་ནི། །ཀུན་གྱི་
འབྲས་བུ་མི་འགྱུར་ཏེ། །དེས་ན་གཟུང་དོན་བྱེད་པ་ཉམས། ཞེས་
པའི་གཞུང་དོན་གྱིས་ཐོབ་བོ། །གཞན་ཡང༌། བློ་འམ་ཆེན་པོ་དང་།
དེ་ཙམ་ལྔ་ཆོས་ཅན། ཁྱོད་གཟུང་འཛིན་ཡིན་པའི་རྒྱུ་མཚན་གྱིས་
ཁྱོད་རྒྱུ་འབྲས་མ་ཡིན་པར་ཐལ། ཁྱོད་གཟུང་པ་དང་འཛིན་པ་ཉིད་
དུ་མེད་པའི་ཕྱིར། མ་གྲུབ་ན། གཉིས་ཀ་བེམ་པོ་ཡིན་པ་ཉམས།
ཁོ་ན་རེ། དེ་གཉིས་གཟུང་འཛིན་དུ་ཡོད་དེ། བློའམ་ཆེན་པོ་དེ་
ཙམ་ལྔའི་རྣམ་པ་ཤར་བ་ཡོད་པའི་ཕྱིར། ཞེ་ན། སྐྱེས་བུ་དང་དེ་
ཙམ་ལྔ་ཡང་གཟུང་འཛིན་དུ་རིགས་པར་ཐལ། དེ་ཙམ་ལྔའི་རྣམ་པ་
ཤར་བ་དེ་ནི་གཞན་སྐྱེས་བུ་ལའང་ཡོད་པའི་ཕྱིར། གསུམ་ཁས།
སླར་ཡང་འདོད་ན། དེ་གཉིས་ཆོས་ཅན། རྒྱུ་འབྲས་ཡིན་པར་
ཐལ། གཟུང༌ འཛིན་ ཡིན་ པའི་ ཕྱིར། རྟགས་ ཁྱབ་ དངོས།
འདོད་ན། སྐྱེས་བུ་རང་བཞིན་མ་ཡིན་རྣམ་འགྱུར་མིན། ། ཞེས་
སྐྱེས་བུ་རྒྱུ་འབྲས་གཉིས་ཀ་མིན་པར་འདོད་པ་དང་འགལ། གཉིས་
པ་ལ། སེམས་སུ་གྲུབ་པའི་དོན་བསྡུ་དང༌། དེ་ལ་རྩོད་པ་སྤང་
བའོ། །
དང་པོ་ནི། བདེ་སོགས་དེ་ནི་ཆོས་ཅན། ནང་ཤེས་པ་ཉིད་
ཡིན་ཏེ། དེ་དང་ཕྱིའི་བེམ་པོ་གང་རུང་གང་ཞིག ཕྱི་མ་མིན་པ་
དེའི་ཕྱིར། དེ་ཆོས་ཅན། སེམས་ཏེ་སེམས་ཀྱི་བདག་ཉིད་ཡིན་ཏེ།
རང༌ མྱོང་ རང་ རིག་ མངོན་ སུམ་ གྱི་ མྱོང་ བྱ་ ཉིད་ ཡིན་ པའི་ ཕྱིར།
གཞུང་སྔ་མས། གྲངས་ཅན་པས་བདེ་སོགས་བེམ་པོ་འདོད་པ་་་
བཀག་པའི་དོན་བསྡུས་པ་ཡིན། གཞུང་གཉིས་པས། རིགས་པ་
ཅན་པས་བདེ་སོགས་མྱོང་བྱེད་དོན་གཞན་གྱིས་མྱོང་བར་འདོད་པ་
- 486 -



རྣམ་འགྲེལ་ལེའུ་གསུམ་པའི་ཊཱིཀྐ
བཀག་པའི་དོན་བསྡུས་པ་ཡིན་ནོ། །དེ་ལྟ་མིན་པར་སྐྱེས་བུ་དེས་དེ་
ཙམ་ལྔ་མྱོང་ན། སྐྱེས་བུ་དེ་ནི་ཆོས་ཅན། ཁྱོད་དེ་ཙམ་ལྔ་པོ་ཡི་
མྱོང་བྱེད་མ་ཡིན་པར་ཐལ། ཁྱོད་ལ་དེ་ཙམ་ལྔ་པོ་གང་གིས་རྣམ་
པའི་རང་བཞིན་མྱོང་བ་སྟེ་ ཤར་བ་མ་ཡིན་པའི་ཕྱིར། གསལ་བ་
དངོས། གཉིས་པ་ལ། བློ་མྱོང་རྫས་ཐ་དད་དགག རྫས་ ཐ་
དད་འདྲེས་པས་མི་ཕྱེད་པའི་ལན་དགག་པ། སེམས་སེམས་བྱུང་ལ་
མཚུངས་པ་སྤང་བའོ། །དང་པོ་ནི། གལ་ཏེ་ཁོ་ན་རེ། གང་གི་
རང་བཞིན་ཞེས་པ་མ་ཁྱབ་སྟེ། སྐྱེས་བུ་ལ་དེ་ཙམ་ལྔའི་རང་བཞིན་
ཏེ་རྣམ་པ་ཤར་བ་མིན་ཡང་། མྱོང་བ་ཤེས་རིག་གི་སྐྱེས་བུས་ཡུལ་
ཤེས་གཉིས་ཀྱི་བར་དུ་ཡུལ་ཡང་ཡིན། ཤེས་པ་ཡང་མིན་པའི་བློའམ་
ཆེན་པོ་ལ་གནས་པའི་དེ་ཙམ་ལྔའི་རྣམ་པ་དེ་རིག་པ་ལ། སྐྱེས་བུས་
དེ་ཙམ་ལྔ་རིག་པར་འཇོག་པས་བློ་མྱོང་རྫས་ཐ་དད་ཡིན་ནོ་ཞེ་ན།
དེ་འགོག་པ་ལ། མངོན་སུམ་ཞེས་སོགས་རྐང་པ་དྲུག་བྱུང༌། བློ་
མྱོང་དོན་རྫས་ཐ་དད་ཡིན་ཀྱང་། དེ་གཉིས་རྫས་གཅིག་དུ་འདྲེས་
པས་དབྱེར་མེད་རྫས་ཐ་དད་དུ་ཚད་མས་མ་མཐོང་བ་ཡིན་ནོ་ཞེ་ན།
དེ་འགོག་པ་ལ། དེ་ལྟ་ཡིན་ན་ཞེས་སོགས་རྐང་པ་གཉིས་གསུངས།
ཚད་མས་རྫས་ཐ་དད་དུ་མཐོང་ན། རྫས་ཐ་དད་ཡིན་པས་མ་ཁྱབ་
ན། རྫས་གཅིག་དང་རྫས་ཐ་དད་ཀྱི་སྒྲུབ་བྱེད་མེད་པར་འགྱུར་ཞེ་
ན། སྤྱི་ཁྱབ་ནས་སྒྲུབ་བར་བྱེད་པ་ལ། ཐ་དད་མེད་མྱོང་ཞེས་
སོགས་ཤོ་ལོ་ཀ་གཅིག་གསུངས། དེ་མ་ཁྱབ་ན། གྲངས་ཅན་རང་
ལུགས་ལ་རྫས་གཅིག་དང་རྫས་ཐ་དད་ཀྱི་སྒྲུབ་བྱེད་མེད་པར་འགྱུར་
ཞེས་སྟོན་པ་ལ། སྡུག་བསྔལ་ཞེས་སོགས་ཤོ་ལོ་ཀ་གཅིག་གསུངས།
སེམས་སེམས་བྱུང་དང་མཚུངས་པའི་རྩོད་པ་གཅིག་བྱུང་བ་དེ་སྤོང་བ་
ལ། གཅིག་ཚེ་ཞེས་སོགས། ཤོ་ལོ་ཀ་གཅིག་གསུངས། ཤེས་བྱ་
487 =



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཆོས་ཅན། བདེ་སོགས་མངོན་སུམ་སྟེ་མངོན་སུམ་དུ་གྱུར་པའི་ཚུལ་
གྱིས་མྱོང་བ་དང༌། དྲན་པ་སྟེ་ལྐོག་ཏུ་གྱུར་པའི་ཚུལ་གྱིས་རྣམ་པ་
ཅན་གྱི་མྱོང་པ་ཤེས་རིག་མ་གཏོགས། ཡུལ་ཤེས་གཉིས་ཀྱི་བར་ན་
བློ་འམ་ཆེན་པོ་གང་ཡིན་པ་འདི་མེད་པར་ཐལ། ཡུལ་ཡིད་དུ་འོང་
མི་འོང་ དེ་ དང་ དེའི་ དོན་ ལ་ བརྟེན་ནས་ ཚོར་ བ་ བདེན་ པ་ དང་།
སྡུག་བསྔལ་སོགས་མྱོང་གཅིག་ཉིད་འབྱུང་བར་འགྱུར་བར་མཐོང་གི
ཡུལ་དབང་བར་དུ་མྱོང་བ་ལས་རྫས་གཞན་པའི་བློའམ་ཆེན་པོ་ནི་
ཚད་མས་མ་མཐོང་བའི་ཕྱིར། གཉིས་པ་ནི། ཁོ་ན་རེ། ལྕགས་
གོང་དམར་འབར་བར་འགྱུར་པའི་ལྕགས་གོང་དང་ནི་མེ་གཉིས་རྫས་
ཐ་དད་ཡིན་ཀྱང་རྫས་གཅིག་ཏུ་འདྲེས་པས་ཚད་མ་ལ་རྫས་རྣམ་པར་
དབྱེར་མེད་པར་སྣང་བ་བཞིན་དུ། བློ་མྱོང་རྫས་ཐ་དད་ཡིན་ཀྱང་
རྫས་གཅིག་ཏུ་འདྲེས་པས་རྫས་རྣམ་པར་དབྱེར་མེད་ཡིན་ནོ་ཞེ་ན།
དངོས་པོ་ཀུན་རྫས་ཐ་དད་དང་རྫས་ཐད་མིན་པའི་རྣམ་གཞག་འདི་
ཉམས་པ་ཡིན་པར་ཐལ། བློ་མྱོང་རྫས་ ཐ་དད་དུ་ཚད་མས་མ་་་་
དམིགས་ན་དེ་གཉིས་རྫས་ཐ་དད་མིན་པས་མ་ཁྱབ་པ་དེ་ལྟ་ཡིན་པའི་
ཕྱིར། རྫས་ཐ་དད་སྒྲུབ་བྱེད་གང་གིས་ཀྱང་འགྲུབ་པ་མ་ཡིན་པར་
ཐལ། རྫས་ཐ་དད་དུ་ཚད་མས་དམིགས་པ་འདི་རྫས་ཐ་དད་ཀྱི་
སྒྲུབ་བྱེད་མ་ཡིན་པའི་ཕྱིར། ཁྱབ་སྟེ། ཚད་མས་རྫས་ཐ་དད་མེད་
པར་རྫས་གཅིག་ཏུ་མྱོང་བ་སྟེ་དམིགས་པ་དེ་རྫས་གཅིག་གི་སྒྲུབ་བྱེད་
ཡིན་ན། རྫས་གཅིག་ཏུ་ཚད་མས་དམིགས་པ་དེ་གང་མིན་པ་རྫས་
ཐ་དད་དུ་ཚད་མས་དམིགས་པ་དེ་རྫས་ཐ་དད་ཀྱི་སྒྲུབ་བྱེད་ཅན་དུ་
གྲུབ་དགོས་པའི་ཕྱིར། རྫས་ཐ་དད་དང་རྫས་ཐ་དད་མེད་པ་ལ་
རྒྱབ་རྟེན་ཚད་མ་ཅི་ཡོད་པར་ཐལ། སྡུག་བསྔལ་དང་དཀར་པོ་
སོགས་ཚད་མ་ལ་རྫས་ཐ་དད་དུ་སྣང་ཡང་རྫས་ཐ་དད་མིན། བློ་
- 488 -



རྣམ་འགྲེལ་ལེའུ་གསུམ་པའི་ཊཱིཀྐ
མྱོང་ནི་ཚད་མ་ལ་རྫས་ཐ་དད་མེད་པར་སྣང་ཡང་རྫས་ཐ་དད་ཡིན་
པའི་ཕྱིར། གསུམ་པ་ནི། རང་རེས་མངོན་སུམ་དྲན་པའི་རྣམ་པ་
ཅན། ཞེས་པར་བློ་མྱོང་རྫས་ཐ་དད་དུ་ཚད་མས་མ་དམིགས་ན།
དེ་གཉིས་རྫས་ཐ་དད་མིན་པས་ཁྱབ་བྱས་པ་ལ། ཁོ་ན་རེ། གཙོ་
བོ་སེམས་ཀྱི་འཁོར་དུ་ཚོར་བ་ཆེས་གསལ་བ་དེའི་ཚེ་ཀུན་འགྲོ་ལྷག་མ་
རྣམས་ཐ་དད་མ་ཡིན་པར་ཐལ། དེའི་ཚེ་ཀུན་འགྲོ་ལྷག་མ་རྣམས་
ཐ་དད་དུ་ཚད་མས་མ་དམིགས་པའི་ཕྱིར། ཁྱབ་པ་ཁས་བླངས་ཟེར་
ན། སྒྲ་དྲང་ཐད་ལྟར་ན་མ་གྲུབ། དེའི་ཚེ་ཀུན་འགྲོ་ལྷག་མ་རྣམས་
ཐ་དད་དུ་ཚད་མས་མ་དམིགས་པའི་གང་ཟག་གིས་ཐ་དད་དུ་ཚད་
མས་མ་དམིགས་པའི་ཕྱིར་ཞེ་ན། མ་ཁྱབ་ཅེས་སྟོན་པ་ནི། དེའི་ཚེ་
ཀུན་འགྲོ་ལྷག་མ་རྣམས་ ཐ་དད་དུ་ཚད་མས་མ་དམིགས་པའི་གང་
ཟག་གིས་དེ་རྣམས་ཐ་དད་དུ་ཚད་མས་མ་དམིགས་ཀྱང་། དེའི་ཚེ་
ཀུན་འགྲོ་ ལྷག་མ་རྣམས་ ཐ་དད་པའི་རྣམ་གཞག་གྲུབ་ པ་ཡིན་ཏེ།
གཙོ་བོ་སེམས་ཀྱི་འཁོར་དུ་གཅིག་ཚོར་བ་གསལ་བར་རྒྱུ་བ་དེའི་ཚེ་
ཚོར་བ་ཆེས་གསལ་པས་བསྒྲིབས་ནས། ཀུན་འགྲོ་ལྷག་མ་རྣམས་ཐ་
དད་དུ་ཚད་མས་མ་དམིགས་པའི་གང་ཟག་གིས་དེ་རྣམས་ཐ་དད་དུ་
ཚད་མས་དམིགས་ན་ཡང་། སེམས་ཀྱི་ཁྱད་པར་གྱི་རྒྱུན་དག་ལ་
བརྟགས་པ་ན་ཀུན་འགྲོ་ལྷག་མ་རྣམས་ཐ་དད་པར་ནི་ཚད་མས་་་
མཐོང་བའི་ཕྱིར། བཞི་བ་རྣལ་འབྱོར་མངོན་སུམ་ལ། རྣམ་་་་་
འབྱོར་ མངོན་ སུམ་ གྱི་ མཚན་ གཞི་ དང་། མཚན་ ཉིད་ དང༌།
རྟོགས་བྲལ་གྱི་དོན་བྱེ་བྲག་ཏུ་བཤད་པའོ། ། ་
དང་པོ་ནི། སྔར་ལེའུ་གཉིས་པར་བཤད་པའི་བདེན་བཞི་དེ་
དག་གི་རྣམ་པ་མི་རྟག་ལ་སོགས་བཅུ་དྲུག་མངོན་སུམ་དུ་རྟོགས་པའི་
རྣལ་འབྱོར་བའི་རྒྱུད་ཀྱི་ཤེས་པ་ཆོས་ཅན། རྣལ་འབྱོར་མངོན་སུམ་
- 489 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ།
ཡིན་ཏེ། རང་གི་ཐུན་མོང་མ་ཡིན་པའི་བདག་རྐྱེན་ཞི་ལྷག་ཟུང་
འབྲེལ་གྱི་ཏིང་ངེ་འཛིན་བསྒོམས་པའི་སྟོབས་ལས་བྱུང་ཞིང༌། རྟོག་
པ་དང་བྲལ་བའི་མ་འཁྲུལ་བའི་འཕགས་རྒྱུད་ཀྱི་མཁྱེན་པ་ཡིན་པའི་
ཕྱིར། གཉིས་པ་ལ། རྟོག་བྲལ་གྱི་དོན་དང་། མ་འཁྲུལ་བའི་
དོན་གཉིས། དང་པོ་ལ། རྒྱས་བཤད་དང་། དོན་བསྡུ་བའོ། །
དང་པོ་ནི། རྣལ་འབྱོར་མངོན་སུམ་ཆོས་ཅན། རྟོག་པའི་དྲ་བ་
རྣམ་པར་བསལ་བ་ཡིན་ཏེ། གོམས་པའི་སྟོབས་ཀྱི་རང་མཚན་་་
གསལ་བ་ཉིད་དུ་སྣང་བའི་ཤེས་པ་ཡིན་པའི་ཕྱིར། གོམས་པ་ལས་
རང་མཚན་གསལ་བར་སྣང་བ་ཡོད་དམ་ཞེ་ན། ཡོད་དེ། འདོད་
ཆགས་དང་། འཇིགས་པ་དང་། བུ་ཤི་བའི་མྱ་ངན་གྱིས་བརླམས་
པ་ དང༌། རྐུན་ པོ་ རྨི་ བ་ སོགས་ ཀྱིས་ སེམས་ རྒྱུད་ བསླད་ པས།
ཆགས་ཡུལ་བུད་མེད་སོགས་མདུན་ན་གནས་པ་མེད་ཀྱང་། མདུན་
ན་གནས་པ་བཞིན་དུ་ནི་ཡང་དག་པ་མིན་པ་གསལ་བར་མཐོང་བར་
འགྱུར་བ་ཡོད་པའི་ཕྱིར། རང་ཡུལ་གསལ་བར་སྣང་བའི་ཤེས་པ་
ཡིན་ན། རྟོག་བྲལ་ཡིན་པས་ཁྱབ་སྟེ། རྣམ་པར་རྟོག་པ་དང་རྗེས་
སུ་འབྲེལ་བའི་བློ་ཡིན་ན་ནི། རང་ཡུལ་གྱི་དོན་གསལ་བར་སྣང་བ་
ཅན་མ་ཡིན་དགོས་པའི་ཕྱིར། ཁོ་ན་རེ། མ་གྲུབ་སྟེ། རྨི་ལམ་
འདས་པ་དྲན་པའི་རྟོག་པ་དེ་ལ་རང་ཡུལ་གསལ་བར་སྣང་བ་ཡིན་
པའི་ཕྱིར་ཞེ་ན། རྨི་ལམ་ན་ཡང་འདས་པ་དྲན་པའི་རྟོག་པ་དེ་ལ་
རང་ཡུལ་གསལ་བར་སྣང་བ་མ་ཡིན་པར་ཐལ། དེ་རང་ཡུལ་གསལ་
བར་སྣང་བ་དེ་འདྲའི་དོན་དང༌། མི་ལྡན་པར་དྲན་པའི་ཕྱིར། བྱེ་
བྲག་ཏུ་སྨྲ་བ་ན་རེ། འདོད་འཇིགས་མྱ་ངན་གྱིས་བརླམས་དང་།
ཞེས་བཤད་པ་མི་འཐད་དེ། ཡང་དག་པའི་དོན་གོམས་པ་ལས་
གསལ་སྣང་འབྱུང་ཡང་། ཕྱིན་ཅི་ལོག་གི་དོན་གོམས་པ་ལས་གསལ་
4
490 —



རྣམ་འགྲེལ་ལེའུ་གསུམ་པའི་ཊཱིཀྐ
སྣང་འབྱུང་བ་མི་འཐད་པའི་ཕྱིར་ཏེ། ཕྱིན་ཅི་ལོག་གི་དོན་གོམས་
པས་དེ་ལ་ངོ་བོ་སྣང་རྒྱུ་ཅི་ཡང་མེད་པའི་ཕྱིར་ཞེ་ན། ཕྱིན་ཅི་ལོག་གི་
དོན་གོམས་པ་ལས་གསལ་སྣང་འབྱུང་བ་ཡོད་དེ། མི་གཙང་བ་ས་
གཞི་ཀེང་རུས་ཀྱིས་ཁེངས་པ་དང༌། ཟད་པར་ས་ལ་སོགས་པ་ཡང་
དག་མིན་པའང་བསྒོམས་པ་ཡི་སྟོབས་ཀྱིས་ སྦྲུལ་ཞིང་བསྐྱེད་པའི་་་
ཀེངརུས་གསལ་སྣང་གི་ཏིང་ངེ་འཛིན་ལ་སོགས་པ་རྟོག་མེད་ཀྱི་ཤེས་
པ་དང་། རང་ཡུལ་གསལ་བར་སྣང་བ་ཅན་དུ་མཐོང་བའི་ཕྱིར།
གཉིས་པ་ནི། ཡང་དག་པའི་དོན་དང་ཕྱིན་ཅི་ལོག་གི་དོན་གོམས་
པ་ལས་གོམས་བྱའི་དོན་ལ་གསལ་སྣང་འབྱུང་མི་འབྱུང་གི་ཁྱད་པར་
མི་འཐད་པར་ཐལ། མི་རྟག་པ་སོགས་ཡང་དག་པ་དང་། ས་གཞི་
ཀེང་རུས་ཀྱིས་གང་བ་སོགས་ཡང་དག་པ་མ་ཡིན་པའི་དོན་གང་དང་
གང་ཤིན་ ཏུ་བསྒོམས་པར་གྱུར་པས་སྒོམ་པ་ཡོངས་སུ་རྫོགས་པ་ན་
གོམས་བྱའི་དོན་དེ་གསལ་ལ་མི་རྟོག་པའི་བློ་མཐར་ཐུག་པ་འབྲས་
བུར་འབྱུང་བ་ཅན་ཡིན་པའི་ཕྱིར་ཏེ། ཡང་དག་པའི་དོན་དང་།
ཕྱིན་ཅི་ལོག་གི་དོན་གཉིས་ ཀ་གོམས་པ་ལས་གོམས་བྱའི་དོན་ལ་་་
གསལ་སྣང་འབྱུང་བར་བསྒྲུབས་ཟིན་པ་དེའི་ཕྱིར། གཉིས་པ་ནི།
འོ་ན་ཡང་དག་པ་དང་ཕྱིན་ཅི་ལོག་གི་དོན་གོམས་པ་ལས། གོམས་
བྱའི་དོན་གསལ་བར་མཐོང་བའི་བློ་གཉིས་ལས། གང་རྣལ་འབྱོར་
མངོན་སུམ་ཡིན་ཞེ་ན། གཉིས་པོ་དེ་ལ་སྟེ། དེའི་ནང་ནས་སྔར་
ལེའུ་གཉིས་པར་བཤད་པ་བཞིན་གྱིས་བདེན་བཞིའི་དངོས་པོ་མི་རྟག་
སོགས་བཅུ་དྲུག་མངོན་སུམ་དུ་རྟོགས་པའི་རྣམ་མཁྱེན་དེ་ཆོས་ཅན།
ཁྱོད་རྣལ་འབྱོར་མངོན་སུམ་ཚད་མར་འདོད་དེ། ཡང་དག་པའི་
དོན་གང་ཡིན་པ་དེ་བསྒོམས་པའི་སྟོབས་ལས་བྱུང་ཞིང༌། ཡང་དག་
པའི་དོན་ལ་གསར་དུ་སླུ་བ་མེད་པ་ཅན་གྱི་རྟོག་བྲལ་མ་འཁྲུལ་བའི་
- 491 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འཕགས་རྒྱུད་ཀྱི་མཁྱེན་པ་ཡིན་པའི་ཕྱིར། ལྷག་མ་སེམས་ཅན་གྱི་
རྒྱུད་ཀྱི་ཟད་པར་སའི་ཏིང་ངེ་འཛིན་ཆོས་ཅན། རྣལ་འབྱོར་མངོན་
སུམ་མིན་ཏེ། འཁྲུལ་རྒྱུས་ཉེ་བར་བསླད་པའི་འཁྲུལ་ཤེས་ཡིན་པའི་
ཕྱིར། གསུམ་པ་ནི། རང་རེས། མངོན་སུམ་གཞི་གའི་སྐབས་
སུ་མངོན་སུམ་ལ་རྟོག་བྲལ་གྱིས་ཁྱབ་པ་དང་། རང་རིག་མངོན་
སུམ་གྱི་སྐབས་སུ། ཤེས་པ་ཡིན་ན་རང་གི་བདག་ཉིད་དུ་གྱུར་པའི་
མྱོང་བྱེད་རང་རིག་ཡོད་པས་ཁྱབ་པ་ཁས་བླངས་པ་ལ། ཁོ་ན་རེ།
རྟོག་པ་ཆོས་ཅན། རང་གི་བདག་ཉིད་དུ་གྱུར་པའི་མྱོང་བྱེད་རང་
རིག་ཡོད་པར་ཐལ། ཤེས་པ་ཡིན་པའི་ཕྱིར། ཁྱབ་པ་ཁས་སོ། །
འདོད་ན། རྟོག་མྱོང་རང་རིག་མངོན་སུམ་ཆོས་ཅན། མངོན་
སུམ་ ཡིན་ པར་ ཐལ། རང༌ རིག་ མངོན་ སུམ་ ཡིན་ པའི་ ཕྱིར།
འདོད་ན། དེ་ཆོས་ཅན། རྟོག་བྲལ་དུ་ཐལ། མངོན་སུམ་ཡིན་
པའི་ཕྱིར། ཁྱབ་པ་ཁས་སོ། ། འདོད་མི་ནུས་ཏེ། རྟོག་པ་དང་
བདག་ཉིད་གཅིག་ ཡིན་ པའི་ ཕྱིར་ཞེ་ན། རྩོད་ པ་དེ་ སེལ་ བ་ལ།
ཚད་མ་མདོར། རྟོག་པའང་རང་རིག་ཉིད་དུ་འདོད། དོན་ལ་མ་
ཡིན་དེ་རྟོག་ཕྱིར། ཞེས་གསུངས་ལ། འདི་ལོ་ཙྪ་བ་དད་པ་ཤེས་
རབ་དང༌། ཞ་མ་སེང་རྒྱལ་གཉིས་ཀྱི་འགྱུར་ཡིན་ཞིང་། ལྷའི་
འགྲེལ་བར། རང་རིག་ལའང་རྟོག་མི་འདོད། དོན་ལ་རྣམ་པར་
རྟོག་ཕྱིར་རོ། །ཞེས་གསུངས་པ་ལྟར་ལེགས་པས་རྟོག་པ་ཡིན་ན་རང་
གི་སྣང་ཡུལ་ལ་རྟོག་པ་ཡིན་དགོས་པ། ཤེས་གང་ཞེས་པའི་རྐང་པ་
གཉིས་ཀྱིས་བསྟན། རྟོག་པ་ཉམས་སུ་མྱོང་བའི་རང་རིག་སྣང་ཡུལ་
ལ་རྟོག་པ་མ་ཡིན་པར་སྟོན་པ་ལ། རང་གི་ངོ་བོ་ཞེས་སོགས་་་་་
གསུངས། བུམ་འཛིན་རྟོག་པ་ཆོས་ཅན། བུམ་པའི་དོན་སྤྱི་ལ་
རྟོག་པ་ཡིན་ཏེ། དེ་ལ་སྒྲ་དོན་འདྲེས་རུང་དུ་འཛིན་པའི་ཞེན་རིག་
- 492 -



རྣམ་འགྲེལ་ལེའུ་གསུམ་པའི་ཊཱིཀྐ
ཡིན་པའི་ཕྱིར། ཁྱབ་སྟེ། ཤེས་པ་གང་ཡུལ་གང་ལ་སྒྲ་དོན་འདྲེས་
རུང་དུ་འཛིན་པའི་ཞེན་རིག་དེ་ནི་ཡུལ་དེ་ལ་རྟོག་པ་ཡིན་པའི་འཇོག་
བྱེད་ཡིན་པའི་ཕྱིར། བུམ་འཛིན་རྟོག་པ་ཉམས་སུ་མྱོང་བའི་རང་
རིག་མངོན་སུམ་ཀུན་ཆོས་ཅན། རང་གི་སྣང་ཡུལ་ལ་རྟོག་པ་མིན་
ཏེ། རང་གི་སྣང་ཡུལ་དེ་ལ་མངོན་སུམ་ཡིན་པའི་ཕྱིར་ཏེ། རང་གི་
སྣང་ ཡུལ་ གྱི་ངོ༌བོ་ལ་ སྒྲ་ དོན་ འདྲེས་རུང་དུ་ འཛིན་ པ་ མིན་ པར།
རང་གི་སྣང་ཡུལ་ལ་རྟོག་བྲལ་མ་འཁྲུལ་བའི་རིག་པ་ཡིན་པའི་ཕྱིར། །
གཉིས་པ་མངོན་སུམ་ལྟར་སྣང་ལ། མངོན་སུམ་ལྟར་སྣང་གི་དབྱེ་བ་
དང་། ཕྱེ་བའི་དགོས་པ་གཉིས། དང་པོ་ནི། མངོན་སུམ་ལྟར་
སྣང་ ལ་ ལོག་ རྟོག་ བསལ་ བའི་ ཕྱིར། ཀུན་ ལས་ བཏུས་ ལས།
འཁྲུལ་དང་ཀུན་རྫོབ་ཤེས་པ་དང་། །རྗེས་དཔག་རྗེས་སུ་དཔག་ལས་
བྱུང་། ། དྲན་དང་མངོན་འདོད་ཅེས་བྱའོ། ། མངོན་སུམ་ལྟར་སྣང་
རབ་རིབ་བཅས། །ཞེས་གསུངས། དེའི་དོན་འགྲེལ་བ་ལ ཁྱོད་
ལ་དབྱེ་ན་རྣམ་པ་བཞི་ཡོད་དེ། རྟོག་པའི་ཤེས་པ་རྣམ་པ་གསུམ་
དང་། རྟེན་བདག་རྐྱེན་དབང་པོ་བསླད་པ་ལས་བྱུང་བ་ཅན་གྱི་
རྟོག་ པ་ མེད་ པའི་ ཤེས་ པ་ གཅིག་ རྣམས་ སུ་ ཡོད་ པ་ཡིན་པའི་ཕྱིར།
གཉིས་པ་ལ། རྟོག་པ་མངོན་སུམ་ལྟར་སྣང་གསུམ་དུ་ཕྱེ་བའི་དགོས་
པ་དང་། རྟོག་མེད་མངོན་སུམ་ལྟར་སྣང་ལོགས་སུ་བཀར་བའི་་
དགོས་པ་གཉིས། དང་པོ་ལ། མདོར་བསྟན་པ་དང་། རྒྱས་
བཤད་གཉིས། དང་པོ་ནི། འཁྲུལ་པའི་ཤེས་པ་དང༌། ཀུན་
རྫོབ་སྒྲུབ་པའི་ཤེས་པ་གཉིས་མངོན་སུམ་ལྟར་སྣང་དུ་བཤད་པ་ཆོས་
ཅན། དགོས་པ་ཡོད་དེ། རིགས་པ་ཅན་པའི་ངོར་དེ་གཉིས་་་
དབང་པོ་ལས་སྐྱེས་པའི་ཤེས་པ་མ་ཡིན་པར་གྲུབ་པའི་དོན་དུ་ཡིན་
པའི་ཕྱིར། རིགས་པ་ཅན་པའི་ངོར། དེ་གཉིས་དབང་ཤེས་མ་
- 493 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡིན་པར་སྒྲུབ་དགོས་ཏེ། རིགས་པ་ཅན་པ་དེ་གཉིས་དབང་ཤེས་སུ་
འཁྲུལ་བར་མཐོང་ནས་དེ་འདྲའི་འཁྲུལ་པ་དེ་བཟློག་པའི་ཆེད་ཡིན་
པའི་ཕྱིར། ཁོ་ན་རེ། རྗེས་དཔག་གི་མིང་ཅན་གྱི་རྟོག་པ་སོགས་རྟོག་
པ་ཕྱི་མ་བཞི་པོ། རིགས་པ་ཅན་པའི་ངོར་མངོན་སུམ་ལྟར་སྣང་དུ་
བསྟན་པ་ལ་དགོས་པ་མེད་པར་ཐལ། དེ་བཞི་རིགས་པ་ཅན་པས་
མངོན་སུམ་ལྟར་སྣང་དུ་གྲུབ་ཟིན་པའི་ཕྱིར་ཞེ་ན། རིགས་པ་ཅན་
པས་དེ་བཞི་མངོན་སུམ་ལྟར་སྣང་དུ་གྲུབ་ཀྱང༌། དེའི་ངོར་རྗེས་
དཔག་གི་མིང་ཅན་གྱི་རྟོག་པ་སོགས་ཕྱི་མ་བཞི། མངོན་སུམ་ལྟར་
སྣང་དུ་བརྗོད་པ་ནི་དགོས་པ་ཡོད་དེ། སྔ་མ་འཁྲུལ་པའི་ཤེས་པ་
དང་ཀུན་རྫོབ་པའི་ཤེས་པ་གཉིས་མངོན་སུམ་ལྟར་སྣང་ཉིད་དུ་སྒྲུབ་
པའི་མཐུན་དཔེར་བསྟན་པའི་ཆེད་ཡིན་པའི་ཕྱིར། གཉིས་པ་ནི།
འཁྲུལ་པའི་རྟོག་པ་དང༌། ཀུན་རྫོབ་པའི་རྟོག་པ་གཉིས། རིགས་
པ་ཅན་པ་མངོན་སུམ་ལྟར་སྣང་དུ་འཁྲུལ་བའི་རྒྱུ་མཚན་ཅི་ཡིན་ཞེ་ན།
བརྡ་རྟེན་ཅན་དང་། དོན་གཞན་ལ་སྒྲོ་འདོགས་པའི་རྣམ་པར་རྟོག་
པ་དག་ཆོས་ཅན། རིགས་པ་ཅན་པས་དུས་འགའ་ཞིག་གི་ཚེ་དབང་
ཤེས་སུ་འཁྲུལ་བའི་རྒྱུ་མཚན་ཡོད་པ་ཡིན་ཏེ། དོན་རང་མཚན་
འཛིན་པའི་མངོན་སུམ་དང༌། ཡུལ་དུས་གཅིག་ཏུ་ཉེ་བར་འཇུག་པ་
ཅན་ཡིན་པའི་རྒྱུ་མཚན་གྱིས་འཁྲུལ་བའི་ཕྱིར། ཁོ་ན་རེ། རྟོག་པ་
ཕྱི་མ་བཞི་བོ་དེ་སྔ་མ་གཉིས་དབང་ཤེས་མ་ཡིན་པར་སྒྲུབ་པའི་མཐུན་
དཔེར་ ཇི་ ལྟར་ ཤེས་ པར་ བྱ་ ཞེ་ ན། ཇི་ ལྟར་ ཏེ། དཔེར་ ན།
རིགས་པ་ཅན་པ་ཁྱོད་རང་གི་ལུགས་ལ། ལྐོག་ཏུ་གྱུར་པའི་དོན་
ཅན་གྱི་དྲན་པ་ལ་སོགས་པའི་རྟོག་པ་ཕྱི་མ་བཞི་པོ་འདི་ཆོས་ཅན།
མངོན་སུམ་གྱི་གཟུང་བའི་དོན་རང་མཚན་ལ་དམིགས་ཏེ་སྣང་ཡུལ་དུ་
བྱས་ནས་འཛིན་པར་མི་བྱེད་དེ། རང་ཡུལ་འཛིན་པར་རང་ཡུལ་གྱི་
-- 494 ཁམས་ཡ་



རྣམ་འགྲེལ་ལེའུ་གསུམ་པའི་ཊཱིཀྐ
བརྡ་དྲན་པ་ལ་ལྟོས་པའི་ངང་ཚུལ་ཅན་གྱི་ཞེན་རིག་ཡིན་པའི་ཕྱིར།
དཔེ་དེ་ལྟར་དུ། སྨིག་རྒྱུ་ལ་ཆུར་འཛིན་གྱི་རྟོག་པ་དང་། ལྟོ་ལྡིར་
བ་ལ་དམིགས་ནས་འདི་བུམ་པའོ་སྙམ་དུ་འཛིན་པའི་རྟོག་པ་གཉིས་
པོ་དེ་ཡང་ནི་ཆོས་ཅན། མངོན་སུམ་གྱི་སྒྲ་བཤད་དུ་ཡོད་པའི་་༌་
དབང་ཤེས་ཡིན་པ་ལས་ནི་ཡོངས་སུ་ཉམས་པར་འགྱུར་བ་ཡིན་པར་
ཐལ། ཁྱོད་སྔོན་ཉམས་སུ་མྱོང་པའི་ཡུལ་གྱི་དོན་བརྡ་དྲན་པ་མེད་
པར་ལྟོ་ལྡིར་བ་ལ་སོགས་པ་དག་དམིགས་ནས་འདི་བུམ་པའོ་སྙམ་པ་
ལ་སོགས་པའི་ཤེས་པ་སྐྱེ་བ་ཡོད་པ་མ་ཡིན་པའི་ཕྱིར། གཉིས་པ་ལ་
འཐད་པའི་ཕྱོགས་བཞག་པ་དང༌། དམིགས་བསལ་གྱི་དོན་གཞན་
དུ་རྟོག་པ་དགག་པའོ། ། །
དང་པོ་ནི། ཁོ་ན་རེ། རབ་རིབ་བཅས་ཞེས་པའི་མདོ་ཚིག་
གི་རྟོག་མེད་མངོན་སུམ་ལྟར་སྣང་དེ་རྟོག་པ་མངོན་སུམ་ལྟར་སྣང་གི་
སྡེ་ཚན་ལས་ལོགས་སུ་བསྟན་པ་ལ་སོགས་པ་ཅི་ཡོད་ཅེ་ན། ཀུན་
ལས་བཏུས་སུ་མངོན་སུམ་ལྟར་སྣང་བདུན་པར་གསུངས་པ། རྣམ་
འགྲེལ་འདི་ནི་བཞི་པར་བསྟན་པའི་རྟོག་མེད་མངོན་སུམ་ལྟར་སྣང་དེ།
རབ་རིབ་བཅས་ཞེས་པའི་མདོ་ཚིག་གི་རྟོག་པ་མངོན་སུམ་ལྟར་སྣང་
གི་སྡེ་ཚན་ལས་ལོགས་སུ་དམིགས་ཀྱིས་བསལ་ཏེ་བསྟན་པ་ཆོས་ཅན།
དགོས་པ་ཡོད་དེ། མིང་དང་རིགས་སོགས་སྦྱོར་བ་ཡི། ། རྟོག་པ་
དང་བྲལ་མངོན་སུམ་མོ། ། ཞེས་སྤྱིར་བཏང་ནས། རྟོག་པ་དང་
བྲལ་ཡང་འཁྲུལ་ན་མངོན་སུམ་མིན་ནོ། །ཞེས་འཁྲུལ་བ་མངོན་སུམ་
གྱི་མཚན་ཉིད་གྱི་ཟུར་དུ་བསྟན་པའི་ཆེད་ཡིན་པའི་ཕྱིར། དེ་ལྟར་
བསྟན་ པ་ ལ་ དགོས་ པ་ ཅི་ ཡོད་ ཅེ་ན། དེ་ ལ་ དགོས་ པ་ ཡོད་ དེ།
རབ་རིབ་ཅེས་ཞེས་མདོར་སྨོས་པ་དེར་ནི་བདག་རྐྱེན་དབང་པོ་ལ་ཕྱི་
ནང་ནི་རྐྱེན་གྱིས་ཉེ་བར་གནོད་པ་བྱས་པ་ལས་སྐྱེས་པའི་དབང་ཤེས་
- 495 ཡ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཐམས་ཅད་མངོན་སུམ་ལྟར་སྣང་དུ་བརྗོད་པའི་ཆེད་ཡིན་པའི་ཕྱིར།
དེ་ལྟར་ཡིན་ན་རབ་རིབ་བཅས་ཞེས། རབ་རིབ་འབའ་ཞིག་དངོས་
སུ་སྨོས་པ་ལ་ དགོས་ པ་ ཅི་ ཡོད་ ཅེ་ན། དེ་ལ་དགོས་པ་ ཡོད་དེ།
རབ་རིབ་བཅས་ཞེས་རབ་རིབ་འབའ་ཞིག་དངོས་སུ་སྨོས་པ་དེར་ནི་
བདག་རྐྱེན་དབང་པོ་ལ་ཕྱི་ནང་གི་རྐྱེན་གྱིས་ཉེ་བར་གནོད་པ་བྱས་པ་
ལས་སྐྱེས་པའི་རྟོག་མེད་འཁྲུལ་ཤེས་ཐམས་ཅད་མངོན་སུམ་ལྟར་སྣང་
དུ་མཚོན་པ་བྱེད་པ་ཡིན་པའི་ཕྱིར། གཉིས་པ་ལ། འདོད་པ་
བརྗོད་པ་དང༌། དེ་དགག་པ་གཉིས། དང་པོ་ནི། གཞུང་འདི་
གང་ལས་འཕྲོས་ན། རང་རེས། མིང་དང་རིགས་སོགས་སྦྱོར་བ་
ཡི། །རྟོག་པ་དང་བྲལ་མངོན་སུམ་མོ། །ཞེས་རྟོག་པ་དང་བྲལ་བའི་
ཤེས་པ་ཡིན་ན་མངོན་སུམ་ཡིན་དགོས་ཞེས་སྤྱིར་བཏང་ནས། རབ་
རིབ་བཅས་ཞེས་པའི་གཞུང་གིས་རབ་རིབ་ཀྱིས་བསླད་པའི་དབང་པོ་
གཟུགས་ཅན་པས་ཐུན་མོང་མིན་པའི་བདག་རྐྱེན་བྱས་པ་ལས་བྱུང་
བའི་ཟླ་གཉིས་གསལ་སྣང་གི་ཤེས་པ་དེ་རྟོག་པ་དང་བྲལ་བ་ཡིན་ཡང་
འཁྲུལ་བས་མངོན་སུམ་ལྟར་སྣང་དུ་བསྟན་པ་ལ། ཀུན་ལས་བཏུས་
ཀྱི་འགྲེལ་བྱེད་ཁ་ཅིག རབ་རིབ་བཅས། ཞེས་པའི་མདོ་ཚིག་
དེས་གོང་གི་ཤེས་པ་དེ་རྟོག་བྲལ་ཡིན་ཞིང་། མངོན་སུམ་ལྟར་སྣང་
དུ་བསྟན་པ་མིན་ཏེ། མདོ་དེས་དེ་འདྲའི་ཤེས་པ་དེ་རྟོག་པ་མངོན་
སུམ་ལྟར་སྣང་གི་དཔེར་བསྟན་པ་ཡིན་པའི་ཕྱིར། དེ་ཡང་ཡིད་ཀྱི་
རྟོག་པ་ཡིན་ཏེ། མིག་ཤེས་ཀྱིས་ཟླ་གཅིག་མཐོང་བ་ལ་རྟོག་པས་ཟླ་
གཉིས་སུ་བཟུང་བ་ཡིན་པའི་ཕྱིར། དཔེར་ན། མིག་ཤེས་ཀྱིས་
སྨིག་རྒྱུ་མཐོང་བ་ལ་རྟོག་པས་ཆུར་འཛིན་པ་བཞིན་ནོ། ། ཞེས་ཀུན་
བཏུས་ཀྱི་འགྲེལ་བྱེད་ཁ་ཅིག་ཟེར་རོ། ། གཉིས་པ་ལ། ལུང་དང་
འགལ་བས་དགག་པ་དང་། རིགས་པ་དང་འགལ་བས་དགག་་་་
ཡ-- 496 ཡབས་པ་



རྣམ་འགྲེལ་ལེའུ་གསུམ་པའི་ཊཱིཀྐ
པའོ། །
དང་པོ་ནི། དབང་པོ་གཟུགས་ཅན་པས་ཐུན་མོང་མ་ཡིན་
པའི་བདག་རྐྱེན་བྱས་པ་ལས་བྱུང་བའི་ཟླ་གཉིས་གསལ་བར་སྣང་བའི་
ཤེས་པ་དེ་ཆོས་ཅན། ཁྱོད་རང་གི་ཐུན་མོང་མ་ཡིན་པའི་བདག་
རྐྱེན་དབང་པོ་གཟུགས་ཅན་པ་ལས་དངོས་སུ་སྐྱེས་པ་མ་ཡིན་པར་
ཐལ། ཁྱོད་ཡིད་རྟོག་ཡིན་པའི་ཕྱིར། འདོད་ན། ཀུན་ལས་
བཏུས་ལས། སྔོ་དང༌ ཟླ་གཉིས་ལ་ སོགས་བློའི། ། དབང་པོའི་རྒྱུ་
ཡིན་ཞེས་བྱ་བའི། །གཞུང་འདི་དང་ནི་དེ་དག་འགལ་ལོ། །ཁོ་ན་རེ།
གལ་ཏེ་མི་འགལ་ཏེ། གཞུང་དེས་དབང་པོ་གཟུགས་ཅན་པ་དེས་
རང་འབྲས་ཟླ་གཅིག་ཟླ་གཉིས་སུ་སྣང་བའི་ཡིད་རྟོག་གི་བརྒྱུད་པའི་
སྒོ་ནས་རྒྱུ་བྱེད་པར་བསྟན་པ་ཡིན་ནོ་ཞེ་ན། འོ་ན་སློབ་དཔོན་་
ཕྱོགས་གླང་གིས་དབང་པོའི་ཤེས་པའི་སྤྱོད་ཡུལ་དམིགས་རྐྱེན་དག་ལ་
དཔྱད་ པ་ བྱེད་ པའི་ སྐབས་ འདིར། རྩོད་ སྒྲུབ་ མཁན་ པོ་ ལ།
དབང་པོ་གཟུགས་ཅན་པ་ཆོས་ཅན། རང་འབྲས་ཟླ་གཅིག་ཟླ་་་
གཉིས་སུ་གསལ་བར་སྣང་བའི་ཡིད་ཀྱི་རྟོག་པའི་དམིགས་རྐྱེན་དུ་ཐལ།
དེའི་རྒྱུ་ཡིན་པའི་ཕྱིར་ཞེ་ན། ཞེས་པའི་ཐལ་བ་འཕང་དགོས། དེ་
ཡིན་ན་དེ་འདྲའི་ཐལ་འགྱུར་ཆོས་ཅན། ཁྱོད་རྩོད་སྒྲུབ་མཁན་པོ་ལ་
སྐབས་སུ་བབས་པའི་ཐལ་འགྱུར་ཡང་དག་ཏུ་ཅི་ལྟར་འགྱུར་བ་ཡིན་
པ་ མི་འཐད་པར་ ཐལ། ཁྱོད་ཀྱི་ ཁྱབ་ པ་ ཚད་ མས་ ཀྱང་ མ་ སྒྲུབ་
རྩོད་གྲུབ་མཁན་པོས་ཁས་ཀྱང་མ་བླངས་པའི་ཕྱིར། གཉིས་པ་ནི།
དབང་པོ་གཟུགས་ཅན་པས་ཐུན་མོང་མ་ཡིན་པའི་བདག་རྐྱེན་བྱས་པ་
ལས་བྱུང་བའི་ཟླ་གཅིག་ཟླ་གཉིས་སུ་གསལ་བར་སྣང་བའི་ཤེས་པ་དེ་
དབང་ཤེས་མ་ཡིན་ན། དབང་པོ་ལ་བརྟེན་པའི་ཤེས་པའི་དོན་གང་
ཡིན་དྲིས་པས། གལ་ཏེ་ཤེས་པ་གང་དབང་པོ་གཟུགས་ཅན་པ་ཡོད་
ཁ 497 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མེད་ཀྱི་རྗེས་སུ་འཇུག་ལྡོག་བྱེད་པ་ཅན་ཡིན་ནོ་ཞེ་ན། འོ་ན་དབང་
པོ་གཟུགས་ཅན་པས་ཐུན་མོང་མ་ཡིན་པའི་བདག་རྐྱེན་བྱས་པ་ལས་
བྱུང་བའི་ཟླ་གཅིག་ཟླ་གཉིས་སུ་གསལ་པར་སྣང་བའི་ཤེས་པ་ཆོས་
ཅན། དབང་ཤེས་ཡིན་པར་ཐལ། རང་གི་ཐུན་མོང་མ་ཡིན་པའི་
བདག་རྐྱེན་དབང་པོ་གཟུགས་ཅན་པ་ཡོད་མེད་ཀྱི་རྗེས་སུ་འགྲོ་ལྡོག་
བྱེད་པ་དེ་མཚུངས་པ་ཡིན་པའི་ཕྱིར། ཁོ་ན་རེ། གལ་ཏེ་རང་གི་
བདག་རྐྱེན་དབང་པོ་འགྱུར་རྗེས་སུ་འགྱུར་བ་དང་ལྡན་པའི་རིག་པ་
དེ་ དབང༌ ཤེས་ ཀྱི་ མཚན་ ཉིད་ ཡིན་ ནོ་ ཞེ་ ན་། སྔ་ མ་ ཆོས་ ཅན།
དབང་ཤེས་ཡིན་པ་ཅིའི་ཕྱིར་ཡང་འགོག་མི་རིགས་པར་ཐལ། རང་
གི་ཐུན་མོང་མ་ཡིན་པའི་བདག་རྐྱེན་དབང་པོ་གཟུགས་ཅན་པ་འགྱུར་
རྗེས་ སུ་ འགྱུར་ པ་ དང་ ལྡན་ པའི་རིག་པ་འདི་ ཉིད་ ཡིན་ པའི་ ཕྱིར།
གཞུང་སྔ་མ་རྣམས་ཀྱིས་དེ་ལྟ་བུའི་ཤེས་པ་དེ་དབང་ཤེས་ཡིན་པ་མགོ་
མཚུངས་ཀྱིས་བསྒྲུབས་ནས། དེ་འདྲའི་ཤེས་པ་ཡིད་བློ་རྟོག་པ་ཡིན་
པ་འགོག་པ་ནི། དེ་ལྟ་བུའི་ཤེས་པ་འདི་ཡང་ཆོས་ཅན། ཐག་ཁྲ་
ལ་སྦྲུལ་ལ་སོགས་པའི་རྟོག་པ་བཞིན་དུ། རང་གི་བདག་རྐྱེན་དབང་
པོའི་འགྱུར་བ་ཡོད་ན་ཡང་། ཁྱོད་སྐྱེ་བ་ལྡོག་པར་འགྱུར་བ་དང་།
རང་གི་བདག་རྐྱེན་དབང་པོའི་བསླད་པ་ནི་ལོག་ཀྱང་ཁྱོད་སྐྱེ་བ་ལྡོག་
པར་མི་འགྱུར་བར་ཐལ། ཁྱོད་ཡིད་རྟོག་ཡིན་པའི་ཕྱིར། གཞན་
ཡང་། སྦྲུལ་འདུག་ཅེས་པའི་ངག་ལ་བརྟེན་ནས་སྦྲུལ་འཛིན་གྱི་རྟོག་
པ་སྐྱེ་བ་དེ་བཞིན་དུ་དུས་འགའ་ཞིག་གི་ཚེ་འདི་ན་ཟླ་གཉིས་འདུག་
ཅེས་པ་ཙམ་དག་གིས་གཞན་གྱི་རྒྱུད་ལ་ནི་ཁྱོད་འཇོག་ཅིང་སྐྱེ་བ་དང་།
ཁྱོད་ ཀྱིས་ རང་ཡུལ་ མཐོང་ པ་ བརྡ་དྲན་ ལ་ ལྟོས་ པར་འགྱུར་ ཞིང་།
རང་ཡུལ་ཡོངས་སུ་གསལ་བར་སྣང་བར་མི་འགྱུར་བར་ཐལ། ཁྱོད་
ཡིད་རྟོག་ཡིན་པའི་ཕྱིར། ཕྱི་མ་ཁྱབ་པ་ཡོད་དེ། གཉིད་ལོག་
- 498 -



རྣམ་འགྲེལ་ལེའུ་གསུམ་པའི་ཊཱིཀྐ
པའམ་སད་པ་ན་རང་ཡུལ་གསལ་བར་སྣང་བ་ཅན་གྱི་བློ་གང་ཡིན་པ་
དེ་ནི་རྟོག་མེད་ཀྱི་ཤེས་པ་ཡིན་ལ། སད་ལོག་གཉིས་ཀར་ཡང་རང་
ཡུལ་གསལ་བར་སྣང་བ་དེ་ལྟ་མིན་པར། མི་གསལ་པར་སྣང་བའི་
ཤེས་ པ་ ཡིན་ ན་ རྟོག་ པ་ ཡིན་ དགོས་ པའི་ཕྱིར། དོན་བསྡུ་བ་ནི།
སྔར་གྱི་ཤེས་པ་དེ་རྟོག་པ་ཡིན་པ་ལུང་རིགས་ཀྱིས་བཀག་ཟིན་པ་དེའི་
ཕྱིར། དེ་ལྟ་བུའི་ཤེས་པ་དེ་ཆོས་ཅན། རྟོག་མེད་ཀྱི་ཤེས་པ་ཡིན་
ན་ཡང་ཚད་མ་ཡིན་པ་ཉིད་ནི་བཀག་པ་ཡིན་ཏེ། རང་གི་འཇུག་
ཡུལ་ལ་སླུ་བ་ཡིན་པའི་ཕྱིར་རོ། ། མངོན་སུམ་ལྟར་སྣང་ལ་རྟོག་པ་
མངོན་སུམ་ལྟར་སྣང་དང༌། རྟོག་མེད་མངོན་སུམ་ལྟར་སྣང་གཉིས་
བཤད་པ་ཆོས་ཅན། དགོས་པ་ཡོད་དེ། མ་འཁྲུལ་བའི་རིག་པ་
མངོན་སུམ་གྱི་མཚན་ཉིད་ཀྱི་ཟུར་དུ་སྨོས་དགོས་པར་མ་ཟད། རྟོག་
མེད་འཁྲུལ་ཤེས་ཐམས་ཅད་མངོན་སུམ་གྱི་ཚད་མ་ཡིན་པ་བཀག་པ་
དེའི་དོན་དུའང་ཡིན་པའི་ཕྱིར། །
གསུམ་པ་མངོན་སུམ་ཚད་མའི་འབྲས་བུ་ལ་ལོག་རྟོག་བསལ་བ་
ལ་གཉིས། ཚད་འབྲས་རྒྱས་པར་བཤད་པ་དང་། རྣམ་གཞག་དེ་
དག་འཐད་པར་སྒྲུབ་པའོ། །དང་པོ་ལ། བྱ་བྱེད་སྤྱིའི་རྣམ་བཞག་
དང་། ཚད་འབྲས་བྱེ་བྲག་ཏུ་བཤད་པའོ། །
དང་པོ་ནི། ཁོ་ན་རེ། བྱ་བ་དེའི་སྐྱེད་བྱེད་དེ་ལས་ལོགས་
སུ་བྱ་བ་དེའི་འཇོག་བྱེད་གཞན་བཏགས་པ་དོན་མེད་པར་ཐལ། བྱ་
བ་དེའི་སྐྱེད་བྱེད་དེས་བྱ་བ་དེ་འཇོག་མི་ནུས་ན། བྱ་བ་དེའི་འཇོག་
བྱེད་གཞན་ གྱིས་བྱ་བ་དེ་འཇོག་མི་ནུས་དགོས་ པའི་ཕྱིར་ཟེར་ན།
བྱེད་པ་རྣམས་ཀྱིས་རང་གི་བྱ་བ་བསྒྲུབ་པར་བྱེད་ཅེས་སྨྲས་པ་དེ་ལ།
སྔོ་སེར་ལ་སོགས་པའི་ལས་ཀུན་གྱི་ནི་སྒྲུབ་བྱེད་དུ་བྱེད་པ་དག་ཐམས་
ཅད་དགོས་པ་མིན་ཏེ། བྱེད་པ་གང་ལས་རང་གི་འབྲས་བུ་བར་མ་
- 499 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཆད་དུ་འཇོག་ནུས་གང་ཡིན་པ་དེ་ནི་བྱ་བ་དེའི་སྒྲུབ་བྱེད་ཡིན་པའི་
ཕྱིར། གཉིས་པ་ལ། ཚད་ འབྲས་ཀྱི་རྣམ་ བཞག་དང་པོ་དང་།
གཉིས་པ་དང་། གསུམ་པའོ། །དང་པོ་ལ། མདོར་བསྟན་དང་།
རྒྱས་པར་བཤད་པ་གཉིས། དང་པོ་ནི། སྔོ་སོགས་གཞལ་བར་
བྱས་པ་དེ་ལ། ཉམས་སུ་མྱོང་བ་ཙམ་དུ་ནི་འདྲ་བའི་བདག་ཉིད་
ཅན་གྱིས་ཤེས་པ་འཛིན་རྣམ་ནི་ཆོས་ཅན། ཁྱོད་གང་གིས་སྔོ་སེར་
སོགས་ཀྱི་ལས་ནི་སོ་སོ་ལ། སྔོ་འཛིན་མངོན་སུམ་སྔོན་པོ་དངོས་སུ་
རྟོགས་པའི་ཚད་མ་དང༌། སེར་འཛིན་མངོན་སུམ་སེར་པོ་དངོས་སུ་
རྟོགས་པའི་ཚད་མར་རྣམ་པར་འབྱེད་པ་དེ་དེའི་བདག་ཉིད་དུ་འགྱུར་
བ་ཡིན་པ་མི་འཐད་པར་ཐལ། ཁྱོད་ལ་སྔོ་སེར་གང་གི་ཡང་རྣམ་པ་
མ་ཤར་པའི་ཕྱིར། ཁོ་ན་རེ། དབང་པོའི་གཟུགས་ཅན་པ་དེ་སྔོ་
འཛིན་དབང་པོའི་མངོན་སུམ་སྔོན་པོ་དངོས་སུ་རྟོགས་པའི་ཚད་མར་
འཇོག་བྱེད་ཡིན་ཏེ། དབང་པོ་གཟུགས་ཅན་པ་གསལ་མི་གསལ་
ལས། སྔོ་འཛིན་དབང་མངོན་གསལ་མི་གསལ་ཐ་དད་དུ་འགྱུར་
བའི་ཕྱིར་ཞེ་ན། རྒྱུ་དབང་པོ་གཟུགས་ཅན་པ་ཆོས་ཅན། ཁྱོད་
གསལ་མི་གསལ་དག་ལས་སྔོ་འཛིན་དབང་མངོན་གསལ་མི་གསལ་ཐ་
དད་པའི་ཁྱད་པར་ཡོད་ཀྱང་། སྔོ་སེར་སོགས་ཐ་དད་ཀྱི་ལས་ལ་
རིག་ཙམ་དུ་ཐ་དད་མེད་པའི་སྔོ་འཛིན་དབང་པོའི་མངོན་སུམ་འདིས་
སྔོན་པོ་དངོས་སུ་རྟོགས། སེར་པོ་དངོས་སུ་མ་རྟོགས་པ་ཐ་དད་
པར་ནི་ངེས་བྱེད་མིན་པར་ཐལ། ཁྱོད་སྔོན་པོ་དངོས་སུ་རྟོགས་པའི་
ཚད་མའི་བདག་ཉིད་དུ་འགྱུར་བ་མིན་པའི་ཕྱིར། རང་ལུགས་ནི་
སྔོན་པོ་དངོས་སུ་རྟོགས་པའི་ཚད་མའི་འཇོག་བྱེད་ཡིན་ན། ཆོས་
གཉིས་དང་ལྡན་དགོས་པ་དེའི་ཕྱིར་ན་སྔོན་པོ་འདིའི་བདག་ཉིད་ཀྱི་
རྣམ་པ་ཐ་དད་དུ་ཤར་ནས་སྔོན་པོ་ལ་གསར་དུ་མི་སླུ་བའི་རིག་པ་གང་
- 500 -



རྣམ་འགྲེལ་ལེའུ་གསུམ་པའི་ཊཱིཀྐ
ཡིན་པ་དེ་ཆོས་ཅན། ཁྱོད་སྔོན་པོ་དངོས་སུ་རྟོགས་པའི་ཚད་མ་
དེའི་སྒྲུབ་བྱེད་ཅན་དུ་གྲུབ་སྟེ། ཁྱོད་ལས་སྔོན་པོ་དངོས་སུ་རྟོགས་
པའི་ཚད་མ་འདིས་སྔོན་པོ་འདི་དངོས་སུ་རྟོགས་པའི་ཚད་མ་ཞེས་
བྱེད་པ་ཡི་ནི་ལས་ངེས་པ་སྟེ་སྔོན་པོ་དངོས་སུ་རྟོགས་པའི་ཚད་མའི་
འཇོག་བྱེད་ཡིན་པའི་ཕྱིར། གཉིས་པ་ལ། རང་ལུགས་ཀྱི་ཚད་
འབྲས་བཞག་གཞན་ལུགས་དགག རྩོད་པ་སྤང་བའོ། །
དང་པོ་ནི། ཁོ་ན་རེ། སྔོན་པོ་དངོས་སུ་རྟོགས་པའི་ཚད་
མའི་རྒྱུ་ཡིན་ན། དེ་འཇོག་བྱེད་མི་དགོས་ཏེ། དབང་པོ་གཟུགས་
ཅན་པ་གསལ་མི་གསལ་ལས་སྔོ་འཛིན་དབང་པོའི་མངོན་སུམ་གསལ་
མི་གསལ་ཐ་དད་དུ་འགྱུར་བའི་ཕྱིར་ཞེ་ན། དབང་པོ་གཟུགས་ཅན་
པ་ཆོས་ཅན། ཁྱོད་གསལ་མི་གསལ་ གྱི་རྣམ་པ་འགས་སྔོ་འཛིན་
དབང་པོའི་ཤེས་པའི་རང་བཞིན་ནི། གསལ་མི་གསལ་ཐ་དད་པར་
བྱེད་ན་ཡང༌། ཁྱོད་སྔོན་པོ་དངོས་སུ་རྟོགས་པའི་ཚད་མའི་འཇོག་
བྱེད་མ་ཡིན་པར་ཐལ། ཁྱོད་ལ་སྔོན་པོའི་རྣམ་པ་མ་ཤར་བའི་ཕྱིར།
ཁྱབ་སྟེ། སྔོན་པོ་དངོས་སུ་རྟོགས་པའི་ཚད་མ་འདི་ནི་དོན་སྔོན་པོ་
དང་། ཡུལ་ཡུལ་ཅན་དུ་དངོས་ སུ་ འབྲེལ་ བར་བྱེད་ པ་ ཡིན་ན།
སྔོན་པོའི་དོན་གྱི་ངོ་བོ་སྟེ་རྣམ་པ་ཤར་བ་ལས་གཞན་མ་ཡིན་པར་སྔོན་
པོར་རྣམ་པ་ཤར་དགོས་པའི་ཕྱིར། གཞལ་བྱ་དངོས་སུ་རྟོགས་པའི་
ཚད་མའི་སྒྲུབ་བྱེད་ཚད་མ་ཡིན་ན། གཞལ་བྱའི་རང་བཞིན་ཉིད་དེ་
རྣམ་པ་ཤར་བ་དགོས་ཏེ། དེའི་རྣམ་པ་མ་ཤར་ན། དེ་དངོས་སུ་
རྟོགས་པའི་ཚད་མའི་འཇོག་བྱེད་མིན་དགོས་པར་བསྒྲུབས་ཟིན་པ་
དེའི་ཕྱིར། སྔོན་པོ་དངོས་སུ་རྟོགས་པའི་ཚད་མའི་སྒྲུབ་བྱེད་ཡིན་ན།
སྔོན་པོའི་རྣམ་པ་ཤར་བ་དགོས་པ་ལས་གཞན་དུ་མི་དགོས་པ་ཡིན་ན།
སྔོ་འཛིན་མངོན་སུམ་དེ་ནི་ཆོས་ཅན། རང་གི་ལས་སྔོན་པོ་དང་
– 501 -
\



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡུལ་ཡུལ་ཅན་གྱི་འབྲེལ་བ་མི་འགྲུབ་པར་ཐལ། ཁྱོད་ལ་སྔོན་པོའི་
རྣམ་པ་མ་ཤར་བའི་ཕྱིར། སྔོན་པོའི་རྣམ་པ་ཤར་ནས་དེ་ལ་གསར་
དུ་མི་སླུ་བའི་རིག་པ་དེ་ཡང་ཆོས་ཅན། འབྲས་བུ་སྔོན་པོ་དངོས་སུ་
རྟོགས་པའི་ཚད་མ་དང་དོན་གཞན་མིན་ཏེ། དེ་ཡི་བདག་ཉིད་ཡིན་
པ་དེས་ནའི་ཕྱིར། ཁོ་ན་རེ། སྔོན་པོའི་རྣམ་པ་ཤར་ནས་སྔོན་པོ་
ལ་གསར་དུ་མི་སླུ་བའི་རིག་པ་ཆོས་ཅན། ཁྱོད་དང་སྔོན་པོ་དངོས་
སུ་རྟོགས་པའི་ཚད་མ་གཉིས་བྱ་བྱེད་དུ་མི་འཐད་དེ། ཁྱོད་དང་དེ་
གཉིས་ལ་བྱ་བྱེད་ཀྱི་ཆོས་གསུམ་མ་ཚང་བའི་ཕྱིར། ཁྱབ་སྟེ་། བྱ་
བྱེད་དུ་འཇོག་ པ་ ལ་ བྱ་བྱེད་ཀྱི་ཆོས་ གསུམ་ ཚང་ དགོས་ པའི་ ཕྱིར།
དཔེར་ན་སྟ་རེས་ཤིང་གཅོད་པའི་ཚེ་ན། སྐྱེས་བུས་ལག་ཏུ་བཟུང་
བ་ལྟ་བུ་བྱེད་པོ་གཞན་གྱི་དབང་དུ་གྱུར་པ་དང༌། སྟེང་དུ་འཕར་བ་
དང་འོག་ཏུ་འབབ་པ་ལྟ་བུ་རང་ཉིད་བྱ་བའི་ལས་དང་ལྡན་པ་དང་།
ཤིང་དུམ་བུར་སོང་བ་སོགས་གཙོ་བོར་གྱུར་པའི་བསྒྲུབ་བྱ་ལ་ཕན་པ་
ཉེ་བར་སྦྱོར་བ་ལྟ་བུ་དང་ཆོས་གསུམ་ཚང་བ་དེ། སྟ་རེ་དང་སྐྱེས་བུ་
དང༌། ཤིང་གསུམ་རྫས་ཐ་དད་པའི་དབང་གིས་ཚང་བའི་དཔེ་དེ་
བཞིན་ཞེ་ན། སྔོན་པོའི་རྣམ་པ་ཤར་ནས་དེ་ལ་གསར་དུ་མི་སླུ་བའི་
རིག་པ་དང༌། དེ་དངོས་སུ་རྟོགས་པའི་ཚད་མ་གཉིས་ཆོས་ཅན།
ཁྱོད་ལ་བྱེད་པ་པོ་གཞན་གྱི་དབང་དུ་གྱུར་པའི་དོན་ཚང་སྟེ། ཁྱོད་
ལས་ལ་འཇུག་པར་བྱེད་པ་པོ་དེ་ཡི་བདག་ཉིད་ཁྱོད་རང་མྱོང་བའི་
འཛིན་པའི་རྣམ་པས་འཛིན་མྱོང་བ་ལ་ལྟོས་པའི་ཕྱིར། དེ་ཆོས་ཅན།
ཁྱོད་ལ་རང་ཉིད་བྱ་བའི་ལས་དང་ལྡན་པའི་དོན་ཚང་སྟེ། ཁྱོད་
ཀྱིས་དོན་སྔོན་པོ་རྟོགས་པ་ཡི་བདག་ཉིད་ཀྱི་བྱ་བ་བྱེད་པའི་ཕྱིར།
དེ་ཆོས་ཅན། ཁྱོད་ལ་གཙོ་བོར་གྱུར་པའི་བསྒྲུབ་བྱ་ལ་ཕན་པ་ཉེ་
བར་སྦྱོར་བའི་དོན་ཚང་སྟེ། ཁྱོད་རང་གི་ལས་སྔོན་པོ་ལ་ནི་སྔོ་མིན་
- 502 -



རྣམ་འགྲེལ་ལེའུ་གསུམ་པའི་ཊིཀྐ
དུ་སྒྲོ་འདོགས་པའི་སྒྲོ་འདོགས་གཅོད་པའི་བྱ་བ་བྱེད་པ་དང་བཅས་
པ་ལྟ་བུ་སྣང་ཞིང་། སྣང་བ་ལྟར་སྒྲོ་འདོགས་གཅོད་པའི་ཕྱིར། ལྟ་
བུར་སྣང་ཞེས་པ་ནི། བྱ་བྱེད་དོན་དམ་པར་མ་གྲུབ། ཅེས་་་་
པའོ། ། སྔོན་པོའི་རྣམ་པ་ཤར་ནས་དེ་ལ་གསར་དུ་མི་སླུ་བའི་རིག་པ་
དང་དེ་དངོས་སུ་རྟོག་པའི་ཚད་མ་གཉིས་དོན་དམ་པར་བྱ་བྱེད་མིན་
ན། དེ་གཉིས་བྱ་བྱེད་དུ་མི་འཐད་དོ་ཞེ་ན། སྔོན་པོའི་རྣམ་པ་
ཤར་ནས་དེ་ལ་གསར་དུ་མི་སླུ་བའི་རིག་པ་ཆོས་ཅན། ཁྱོད་དོན་
དམ་པར་སྔོན་པོ་དངོས་སུ་རྟོགས་པའི་ཚད་མའི་བདག་ཉིད་འཇོག་
པར་བྱེད་པ་པོ་མིན་ཡང་། ཁྱོད་སྔོན་པོ་དངོས་སུ་རྟོགས་པའི་ཚད་
མའི་འཇོག་བྱེད་ཡིན་ཏེ། སྔོན་པོའི་རྣམ་པ་ཤར་ནས་གསར་དུ་མི་
སླུ་བའི་རིག་པ་ཡིན་པ་དེའི་དབང་གིས། ཁྱོད་སྔོན་པོ་དངོས་སུ་
རྟོགས་པའི་ཚད་མ་དེར་བཞག་པའི་ཕྱིར། དཔེར་ན། འབྲས་
བུའི་གཟུགས་ཆོས་ཅན། ཕའི་གཟུགས་དངོས་སུ་འཛིན་པའི་བྱ་
བའི་བདག་ཉིད་དང་ལྡན་པ་མིན་ཡང་། འཇིག་རྟེན་ན་རྒྱུ་ཕའི་
གཟུགས་འཛིན་ཞེས་བརྗོད་པའི་རྒྱུ་མཚན་ཡོད་དེ། རྒྱུ་ཕ་རྣམས་ཀྱི་
གཟུགས་ཀྱི་བདག་ཉིད་དང་འདྲ་བར་འབྱུང་བའི་རྒྱུ་མཚན་གྱིས་དེ་
ལྟར་བརྗོད་པའི་ཕྱིར། གཉིས་པ་ལ། མདོར་བསྟན། རྒྱས་་་
བཤད་གཉིས། དང་པོ་ནི། དང་པོར་དོན་མཐོང་བའི་རྟོག་མེད་
ཀྱི་ཤེས་པ་དང་། དབང་དོན་འབྲེལ་པ་དང་། སྤྱི་སོགས་འཛིན་
པའི་ཁྱད་པར་གྱི་བློ་དེ་དག་ཆོས་ཅན། ཁྱོད་སྔོན་པོ་དངོས་སུ་་་
རྟོགས་པའི་ཚད་མ་འཇོག་བྱེད་ཚད་མ་ཉིད་དུ་མི་འདོད་དེ། ཁྱོད་
ཀྱིས་བྱ་བ་སྔོན་པོ་དངོས་སུ་རྟོགས་པའི་ཚད་མ་འཇོག་པ་ལ་ནི་བྱེད་པ་
གཞན་གྱིས་བར་གཅོད་པའི་ཕྱིར་ཏེ། སྔོན་པོ་དངོས་སུ་རྟོགས་པའི་
ཚད་མའི་འཇོག་བྱེད་ཁྱེད་རྣམས་ལས། གཞན་སྔོན་པོའི་རྣམ་པ་
- 503 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
ཤར་ནས་དེ་ལ་གསར་དུ་མི་སླུ་བའི་རིག་པ་དེ་དེ་འཇོག་བྱེད་དུ་་་་
བསྒྲུབས་ཟིན་པ་དེའི་ཕྱིར་། ཁོ་ན་རེ། དབང་དོན་འབྲེལ་བ་་
སོགས་ཆོས་ ཅན སྔོན་པོ་དངོས་སུ་རྟོགས་པའི་ཚད་མའི་འཇོག་
བྱེད་ཡིན་ཏེ། དེ་གསར་དུ་སྐྱེད་བྱེད་ཡིན་པའི་ཕྱིར་ཟེར་ན། བྱ་བ་
སྔོན་པོ་དངོས་སུ་རྟོགས་པའི་ཚད་མ་ལ་ནི། ཁོ་རང་སྐྱེད་པར་བྱེད་
པའི་རྒྱུ་རྣམས་ཐམས་ཅད་ཀྱིས་ཕན་པ་ཉེ་བར་སྦྱོར་ན་ཡང་། སྔོན་
པོའི་རྣམ་པ་ཐ་དད་དུ་ཤར་ནས། དེ་ལ་གསར་དུ་མི་སླུ་བའི་རིག་པ་
གང་ཡིན་པ་དེ་ཆོས་ཅན། སྔོན་པོ་དངོས་སུ་རྟོགས་པའི་ཚད་མ་དེ་
ཡི་སྒྲུབ་བྱེད་དམ་པར་འདོད་པ་ཡིན་ཏེ། ཐ་མ་དེ་སྔོན་པོ་དངོས་སུ་
རྟོགས་ པའི་ཚད་མའི་འཇོག་བྱེད་ཡིན་ པའི་ཕྱིར། གཉིས་པ་ནི།
བྱེ་བྲག་ཏུ་སྨྲ་བ་ན་རེ། རྟེན་བཅས་ཀྱི་དབང་པོ་གཟུགས་ཅན་པ་དེ་
སྔོན་པོ་དངོས་སུ་རྟོགས་པའི་ཚད་མའི་འཇོག་བྱེད་ཡིན་ནོ་ཞེ་ན།
རྟེན་བཅས་ཀྱི་དབང་པོ་གཟུགས་ཅན་པ་འདི་འདྲ་ཆོས་ཅན། སྔོན་
པོ་དངོས་སུ་རྟོགས་པའི་ཚད་མ་འཇོག་པའི་ནུས་པ་དེ་འདྲ་ཁྱོད་ལ་
ཡོད་པ་མིན་ཏེ། ཁྱོད་རང་འབྲས་དབང་ཤེས་ཀུན་གྱི་མཚུངས་རྒྱུ་
ཡིན་པའི་ཕྱིར། ཁོ་ན་རེ། དེ་དེའི་འཇོག་བྱེད་ཡིན་ཏེ།དེ་གསལ་མི་
གསལ་ལས་སྔོན་པོ་དངོས་སུ་རྟོགས་པའི་ཚད་མ་གསལ་མི་གསལ་ཐ་
དད་དུ་འགྱུར་བའི་ཕྱིར་ཞེ་ན། རྟེན་བཅས་ཀྱི་དབང་པོ་གཟུགས་
ཅན་པ་དེ་ཆོས་ཅན། ཁྱོད་གསལ་མི་གསལ་ལས། སྔོན་པོ་དངོས་
སུ་རྟོགས་པའི་ཚད་མ་གསལ་མི་གསལ་ཐ་དད་པའི་ཁྱད་པར་ཡོད་
ཀྱང་། ཁྱོད་ལས་སྔོ་འཛིན་མངོན་སུམ་འདིས་སྔོན་པོ་དངོས་སུ་་
རྟོགས་ལ། སེར་འཛིན་མངོན་སུམ་འདིས་སེར་པོ་དངོས་སུ་རྟོགས་
སོ་ཞེས་བྱ་བ་དེ་གང་ལས་ཀྱང་མི་འཐད་པར་ཐལ། ཁྱོད་ལ་སྔོ་སེར་
གང་གི་ཡང་རྣམ་པ་ཐ་དད་དུ་ཤར་བ་མེད་པའི་ཕྱིར། བྱེ་བྲག་སྨྲ་
ཕ 504 -



རྣམ་འགྲེལ་ལེའུ་གསུམ་པའི་ཊིཀྐ
པའི་ཚད་འབྲས་འགོག་པའི་རིག་པ་འདི་ནི་ཆོས་ཅན། དགོས་པ་
གཞན་ཡང་ཡོད་དེ། རྟེན་བཅས་ཀྱི་དབང་པོ་གཟུགས་ཅན་པའི་
ལྷག་མ། དང་པོར་དོན་ལ་བལྟ་བའི་རྟོག་མེད་ཀྱི་ཤེས་པ་སོགས་
ཀྱང་སྔོན་པོ་དངོས་སུ་རྟོགས་པའི་ཚད་མའི་འཇོག་བྱེད་མ་ཡིན་པར་
བཤད་པའི་དགོས་པ་ཡོད་པའི་ཕྱིར། རིགས་པ་ཅན་པའི་འདོད་པ་
དགག་པ་ནི། སྤྱི་འཛིན་པའི་ཁྱད་པར་གྱི་བློ་ཡང༌། ཁྱད་པར་ཅན་
འཛིན་པའི་བློ་དང་ཐ་དད་མེད་པར་འགྱུར་བར་ཐལ། བློ་དེ་གཉིས་
ཁྱད་པར་དང་ཁྱད་པར་ཅན་དེའི་དངོས་པོ་སྟེ་རྣམ་པ་ཤར་བ་མེད་
པའི་ཕྱིར། དེ་བཞིན་དུ་ཁྱད་པར་ཅན་འཛིན་པའི་བློ་གཞན་དག་
ཀྱང་། སྤྱི་འཛིན་པའི་ཁྱད་པར་གྱི་བློ་དང་ཐ་དད་མེད་པར་འགྱུར་
བར་ཐལ། རྟགས་འདྲ། གཞན་ཡང་། སྤྱི་འཛིན་པའི་ཁྱད་
པར་གྱི་བློ་དང་། ཁྱད་པར་ཅན་འཛིན་པའི་བློ་གཉིས་ཆོས་ཅན།
ཁྱོད་ ཡུལ་ གཅིག་ལ་ ལྟོས་ པའི་ ཚད་ འབྲས་ སུ་ མི་ འཐད་ པར་ ཐལ།
ཁྱེད་གཉིས་ཡུལ་རྫས་ཐ་དད་ལ་འཇུག་པ་ཡིན་པའི་ཕྱིར། ཁྱབ་སྟེ།
ཡུལ་གཅིག་ལ་ལྟོས་པའི་བྱ་བ་དང་ནི་སྒྲུབ་བྱེད་གཉིས་ཡུལ་རྫས་ཐ་
དད་ལ་འཇུག་པའང་མི་འདོད་པའི་ཕྱིར། རྟགས་སྔ་མ་ཁས་བླངས་
བཞིན་དུ་མ་གྲུབ་སྟེ། དེ་གཉིས་གཟུང་དོན་གཅིག་ལས་སྐྱེས་པ་ཡིན་
པའི་ཕྱིར་ཞེ་ན། འོ་ན་ཁྱད་པར་གྱི་ཆོས་གཅིག་པོ་དེ་འཇལ་བ་ལ།
དེ་འཛིན་པའི་བློའི་རྗེས་སུ་བློ་གཉིས་ཀ་ཁྱད་པར་ཅན་འཛིན་པའི་བློ་
དོན་མེད་པར་ཐལ། ཕྱོགས་སྔ་མ་དེའི་ཕྱིར། ཁྱད་པར་འཛིན་
པའི་བློ་དང་ཁྱད་པར་ཅན་འཛིན་པའི་བློ་གཉིས་རིམ་བཞིན་འབྱུང་བ་
མེད་པར་འགྱུར་བར་ཐལ། དེ་གཉིས་གཟུང་དོན་གཅིག་ལས་སྐྱེས་
པའི་ཕྱིར། ཁོ་ན་རེ། འདོད་དེ། བློ་དེ་གཉིས་ནི་ཅིག་ཅར་དུ་
འབྱུང་བའི་ཕྱིར་ཞེ་ན། འོ་ན་དེ་གཉིས་བསྐྱེད་བྱ་སྐྱེད་བྱེད་ཀྱི་་་༌་
– 505 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བསྒྲུབ་བྱ་སྒྲུབ་བྱེད་དུ་མེད་པར་འགྱུར་བར་ཐལ་ལོ། །འོ་ན་ཁྱེད་རང་
ལ་ཡང་སྔོན་པོའི་རྣམ་པ་ཤར་ནས་དེ་ལ་གསར་དུ་མི་སླུ་བའི་རིག་པ་
དང་དེ་དངོས་སུ་རྟོགས་པའི་ཚད་མ་གཉིས་བསྒྲུབ་བྱ་སྒྲུབ་བྱེད་དུ་
མེད་པར་ཐལ། དེ་གཉིས་ཅིག་ཅར་དུ་བྱུང་བའི་ཕྱིར་ཞེ་ན། མ་
ཁྱབ་སྟེ། དེ་གཉིས་ཅིག་ཅར་དུ་འབྱུང་བ་ཡིན་ཡང་། ལྡོག་པ་ཐ་
དད་པའི་རྣམ་གཞག་ལ་བརྟེན་ནས་ནི། སྔོན་པོ་དངོས་སུ་རྟོགས་
པའི་ཚད་མའི་ཆ་དག་བསྒྲུབ་བྱ་དང་། སྔོན་པོའི་རྣམ་པ་ཤར་ནས་
དེ་ལ་གསར་དུ་མི་སླུ་བའི་རིག་པ་དེ་སྒྲུབ་བྱེད་དུ་བཞག་པའི་ཕྱིར།
བྱེ་བྲག་པའི་འདོད་པ་དགག་པ་ནི། བུམ་འཛིན་མིག་ཤེས་ཆོས་ཅན།
ཁྱོད་ཀྱིས་བུམ་པའི་དྲི་རོ་སོགས་མ་རྟོགས་ལ། ཁ་དོག་གི་ཆོས་་་་
འགའ་ཞིག་རྟོག་པར་འགྱུར་བའི་ངེས་པ་དེར་ནི་མི་འགྱུར་བར་ཐལ།
ཁྱོད་ཀྱི་བདག་རྐྱེན་མིག་དབང་གཟུགས་ཅན་པ་དེ་བུམ་པའི་གཟུགས་
སོགས་ཐམས་ཅད་ལ་བདག་ཉིད་ཀུན་གྱིས་འབྲེལ་ཞིང༌། བུམ་པའི་
གཟུགས་དྲི་དེ་དག་ཀྱང་ཁྱོད་ཀྱི་བདག་རྐྱེན་མིག་དབང་ལ་འབྲེལ་བ་
གྲུབ་པར་བྱེ་བྲག་མེད་པའི་ཕྱིར། དབང་དོན་འབྲེལ་བ་ཚད་མ་ཡིན་
པ་ལ་གནོད་བྱེད་བསྟན་ནས། དེ་ཚད་མ་མ་ཡིན་པའི་རྒྱུ་མཚན་
སྟོན་པ་ནི། དབང་པོ་གཟུགས་ཅན་པ་དེ་བུམ་པའི་གཟུགས་དྲི་
སོགས་དང་འབྲེལ་བར་ཐ་དད་མེད་ཀྱང༌། བྱེད་པ་གང་ལས་བུམ་
པའི་རྣམ་པ་ཐ་དད་དུ་ཤར་ནས། དེ་ལ་གསར་དུ་མི་སླུ་བའི་རིག་པ་
ཆོས་ཅན། ཁྱོད་བུམ་པ་དངོས་སུ་རྟོགས་པའི་ཚད་མ་འདིའི་འཇོག་
བྱེད་ཚད་མ་ཉིད་ཡིན་ཏེ། དེའི་འཇོག་བྱེད་ཡོད་། ཁྱོད་ལས་ཐ་
དད་ པས་ དེ་འཇོག་ མི་ནུས་ པའི་ ཕྱིར། ཁོ་ན་རེ། མ་གྲུབ་ སྟེ།
བདག་གི་ཡོན་ཏན་འདུས་བྱས་ལས་བུམ་པ་དངོས་སུ་རྟོགས་པའི་ཚད་
མ་འཇོག་པའི་ཕྱིར་ཞེ་ན། བདག་གི་ཡོན་ཏན་འདུས་བྱས་ལས་ནི་
- 506 -



རྣམ་འགྲེལ་ལེའུ་གསུམ་པའི་ཊཱིཀྐ
བུམ་པ་དངོས་སུ་རྟོགས་པའི་ཚད་མ་འཇོག་པ་དེ་མ་ཡིན་པར་ཐལ།
བུམ་འཛིན་མིག་ཤེས་ལ་བུམ་པ་དེའི་དངོས་པོའི་རྣམ་པ་ཤར་བ་མེད་
ན་བདག་གི་ཡོན་ཏན་འདུས་བྱས་དེ་ཡང་གཞག་ཏུ་མེད་ལ། བུམ་
འཛིན་མིག་ཤེས་ལ་བུམ་པའི་རྣམ་པ་ཤར་བ་དེ་ཡོད་ན་བུམ་པའི་རྣམ་
པ་ ཤར་ནས་དེ་ལ་གསར་དུ་མི་སླ་བའི་རིག་པ་དེ། དེ་དངོས་སུ་
རྟོགས་པའི་ཚད་མའི་འཇོག་བྱེད་དུ་རིགས་པའི་ཕྱིར། གསུམ་པ་ནི་
ཁོ་ན་རེ། གལ་ཏེ་སྔོན་པོའི་རྣམ་པ་ཤར་ནས་དེ་ལ་གསར་དུ་མི་སླུ་
བའི་རིག་པ་དང་། དེ་དངོས་སུ་རྟོགས་པའི་ཚད་མ་གཉིས་བྱ་བྱེད་
ཡིན་ན་དེ་གཉིས་གཅིག་ཡིན་པར་འགལ་ལོ་ཞེ་ན། དེ་གཉིས་ཆོས་
ཅན། གཅིག་ཡིན་པ་མི་བདེན་ཏེ། ལྡོག་ཆོས་ཐ་དད་པར་ཁས་
ལེན་པའི་ཕྱིར། འོ་ན་དེ་གཉིས་ཐ་དད་ཡིན་ན། དེ་གཉིས་རྫས་ཐ་
དད་དུ་འགྱུར་རོ་ཞེ་ན། དེ་གཉིས་ཆོས་ཅན། དངོས་སུ་སྟེ་རྫས་ཐ་
དད་མེད་པར་འདོད་དེ། ངོ་བོ་གཅིག་ཡིན་པའི་ཕྱིར། འོ་ན་ཚད་
འབྲས་ཀྱི་བྱ་བྱེད་འབའ་ཞིག་ངོ་བོ་གཅིག་ཡིན་ནམ་ཞེ་ན། དེ་མིན་
ཏེ། བྱ་བ་དང་བྱེད་པའི་ཐ་སྙད་དག་ཐམས་ཅད་ངོ་བོ་ཐ་དད་མེད་
པར་རྟོག་པས་བཏགས་པའི་ ཐ་དད་དེ་ལྟར་དུ་རྣམ་པར་གནས་པ་
ཡིན་པའི་ཕྱིར་ཏེ། བྱ་བྱེད་རྫས་ཐ་དད་དུ་འདོད་པའི་དངོས་པོ་
རྣམས་ལ། བྱ་བྱེད་ཐ་དད་དུ་རྟོག་པས་སྒྲོ་འདོགས་པའི་དབང་གིས་
ནི་འཇུག་པ་ཡིན་པའི་ཕྱིར། གཉིས་པ་ལ། ཕྱི་རོལ་རིག་པའི་སྒྲུབ་
བྱེད་དགག་པ། ཕྱི་རོལ་རིག་པ་ལ་གནོད་བྱེད་ཀྱི་གཏན་ཚིགས་
དགོད་པའོ། །དང་པོ་ལ། དགག་པ་དངོས་དང་། ཕྱི་རོལ་ལྟར་
སྣང་བ་དང་འགལ་བ་སྤང་བའོ། །
དང་པོ་ནི། མདོ་སྡེ་བ་ཁྱོད་ཕྱི་རོལ་གྱི་དོན་གཟུང་དོན་དུ་
བྱས་ནས་རིག་པའི་ཚད་མ་འབྲས་བུར་ཁས་ལེན་ན། དེའི་མཚན་
– 507 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གཞི་དེ་གང་ཡིན་དྲིས་པས། སྔོ་སེར་སོགས་སོ་སོར་རིག་པའི་མངོན་
སུམ་གང་ཡིན་པ་འདི་ཉིད་དོ་ཞེ་ན། སྔོ་འཛིན་མངོན་སུམ་དེ་ནི་རྒྱུ་
མཚན་གང་གིས་ཕྱི་དོན་གཟུང་དོན་དུ་བྱས་ནས་རིག་པར་འཇོག་པ་
ཡིན་བྱས་པས། ཕྱི་རོལ་གྱི་སྔོན་པོ་དེ་དང་འདྲ་བ་ལས་འཇོག་པ་
ཡིན་ནོ་ཞེ་ན། ཕྱི་རོལ་གྱི་སྔོན་པོ་དང་འདྲ་བའི་དོན། ཕྱི་རོལ་
དོན་དུ་གྱུར་བའི་སྔོན་པོའི་རྣམ་པ་ཤར་བ་ལ་བྱེད་དམ། དེས་རང་
འདྲའི་རྣམ་པ་ཇི་ལྟ་བ་བཞིན་དུ་གཏད་པ་ལ་བྱེད། དང་པོ་ལྟར་ན།
ཕྱི་རོལ་དོན་དུ་གྱུར་པའི་སྔོན་པོའི་རྣམ་པ་ཤར་བ་ཆོས་ཅན། ཁྱོད་
ཕྱི་རོལ་དོན་དུ་གྱུར་པའི་སྔོན་པོ་གཟུང་དོན་དུ་བྱས་ནས་རིག་པའི་
འཇོག་བྱེད་མ་ཡིན་པར་ཐལ། ཁྱོད་དེའི་འཇོག་བྱེད་དུ་འཁྲུལ་བར་
འགྱུར་བའི་ཕྱིར། ཇི་ལྟར་འཁྲུལ་ན། ཟླ་བ་གཉིས་སྣང་གི་དབང་
ཤེས་ཆོས་ཅན། ཟླ་གཉིས་གཟུང་དོན་དུ་བྱས་ནས་རིག་པར་ཐལ།
དེའི་རྣམ་པ་ཤར་བའི་ཕྱིར། མདོ་སྡེ་པ་ན་རེ། འོ་ན་སྔོ་འཛིན་
མངོན་སུམ་འདིས་ཕྱི་རོལ་གྱི་སྔོན་པོ་གཟུང་དོན་དུ་མྱོང་བ་དེ་རྒྱུ་་
མཚན་གང་ལས་འཇོག་པ་ཡིན་ཞེ་ན། ཤེས་བྱ་ཆོས་ཅན། མདོ་སྡེ་
པས་སྐབས་འདིར་སེམས་ཙམ་པ་ལ་སྔོ་འཛིན་མངོན་སུམ་གྱིས་ཕྱི་རོལ་
དོན་དུ་གྱུར་པའི་སྔོན་པོ་གཟུང་དོན་དུ་བྱས་ནས་མྱོང་བའི་འཇོག་
བྱེད་འདྲི་མི་རིགས་པར་ཐལ། རྣམ་རིག་པ་འདི་ནི་སྔོ་འཛིན་མངོན་
སུམ་གྱིས་ཕྱི་རོལ་གྱི་སྔོན་པོ། གཟུང་དོན་དུ་བྱས་ནས་མྱོང་བའི་
འཇོག་བྱེད་དེ་ཉིད་མདོ་སྡེ་པ་ལ་དྲིས་པས་རྣམ་པར་དཔྱོད་པའི་སྒོ་
ནས་འགོག་པར་བྱེད་ པ་ ཡིན་པའི་ཕྱིར། ཁོ་ན་རེ། རྩ་བའི་་་་
བརྟགས་པ་གཉིས་པ་ལྟར་ཡིན་ནོ་ཞེ་ན། སྔོ་འཛིན་མངོན་སུམ་ཆོས་
ཅན། ཁྱོད་ལ་ཕྱི་རོལ་དོན་དུ་གྱུར་པའི་སྔོན་པོས་རང་འདྲའི་རྣམ་
པ་ཇི་ལྟ་བ་བཞིན་དུ་གཏད་པ་མ་ཡིན་པར་ཐལ། ཁྱོད་ལ་ཕྱི་རོལ་
- 508 -



རྣམ་འགྲེལ་ལེའུ་གསུམ་པའི་ཊཱིཀྐ
དོན་དུ་གྱུར་པའི་སྔོན་པོ་རགས་པ་དང་། དེར་གྱུར་པའི་སྔོན་པོའི་
རྡུལ་ཕྲན་དེ་དག་གང་གིས་ཀྱང་རང་འདྲའི་རྣམ་པ་ཇི་ལྟ་བ་བཞིན་དུ་
མ་གཏད་པའི་ཕྱིར། དང་པོ་གྲུབ་སྟེ། ཕྱི་རོལ་དོན་དུ་གྱུར་པའི་
སྔོན་པོ་ རགས་ པ་ རྫས་ སུ་ མ་ གྲུབ་ པའི་ཕྱིར། གཉིས་པ་གྲུབ་ སྟེ།
ཁྱོད་ལ་ཕྱི་རོལ་དོན་དུ་གྱུར་པའི་སྔོན་པོ་རགས་པར་སྣང་བ་གང་ཞིག་
ཕྱི་རོལ་དོན་དུ་གྱུར་པའི་སྔོན་པོའི་རྡུལ་ཕྲན་དེ་དག་ལ་རྒྱུ་མཚན་གང་
གིས་ན། ཁྱོད་ལ་ཕྱི་རོལ་དོན་དུ་གྱུར་པའི་སྔོན་པོ་རགས་པར་སྣང་
བའི་རྣམ་ པ་དེ་ འདྲ་གཏོད་ པར་བྱེད་ པའི་ནུས་ པ་ མེད་ པའི་ ཕྱིར།
དེས་ན། སྔོ་འཛིན་མངོན་སུམ་དེ་ནི་ཆོས་ཅན། ཁྱོད་ལ་ཕྱི་རོལ་
དོན་དུ་གྱུར་པའི་སྔོན་པོས་རང་འདྲའི་རྣམ་པ་ཇི་ལྟ་བ་བཞིན་དུ་་
དངོས་སུ་གཏད་པ་མ་ཡིན་པར་ཐལ། ཁྱོད་ལ་ཕྱི་རོལ་དོན་དུ་གྱུར་
པའི་སྔོན་པོའི་རྡུལ་ཕྲན་དང་། དེར་གྱུར་པའི་སྔོན་པོ་རགས་པ་
གང་གིས་ཀྱང་རང་འདྲའི་རྣམ་པར་ཇི་ལྟ་བ་བཞིན་དུ་མ་གཏད་པ་
དེའི་ཕྱིར། གཞན་ཡང༌། སྔོ་འཛིན་མངོན་སུམ་དེ་ཕྱི་རོལ་གྱི་སྔོན་
པོ་དང་འདྲ་བ་མིན་མོད། ཡིན་དུ་ཆུག་ཀྱང་ཕྱི་རོལ་གྱི་སྔོན་པོ་དང་
འདྲ་བ་དེ་སྔོ་འཛིན་མངོན་སུམ་གྱི་ཕྱི་རོལ་གྱི་སྔོན་པོ་གཟུང་དོན་དུ་
བྱས་ནས་མྱོང་བ་ཡི་ངོ་བོ་ཉིད་སྒྲུབ་པར་བྱེད་པར་ནུས་པ་དེ་མ་ཡིན་
པར་ཐལ། དེའི་སྒྲུབ་བྱེད་འཁྲུལ་པ་ཅན་ཡིན་པའི་ཕྱིར། གལ་ཏེ།
ཁོ་ན་རེ། ཕྱི་རོལ་དོན་དུ་གྱུར་པའི་སྔོན་པོ་དང་འདྲ་བ་ཁོ་ན་མིན་གྱི།
དེ་འདྲ་བ་དང་དེ་ལས་བྱུང་བའི་གཉིས་ཆོགས་ཏེ་ཕྱི་རོལ་གྱི་སྔོན་པོ་
གཟུང་དོན་དུ་བྱས་ནས་མྱོང་བའི་མཚན་ཉིད་ཡིན་ནོ་ཞེ་ན། དོན་
སྔོན་པོའི་རྣམ་པར་མཚུངས་པ་ཅན་གྱི་སྔོ་འཛིན་དབང་པོའི་རྣམ་པར་
ཤེས་པ་སྐད་ཅིག་མ་གཉིས་པ་ཆོས་ཅན། རང་གི་མཚུངས་པ་དེ་མ་
ཐག་རྐྱེན་སྔོ་འཛིན་དབང་པོའི་རྣམ་པར་ཤེས་པ་སྐད་ཅིག་མ་དང་པོ་
- 509 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
kk
གཟུགས་དོན་དུ་བྱས་ནས་མྱོང་བར་འགྱུར་བ་ཡིན་པར་ཐལ། དེ་
དང་ འདྲ་བ་དང་དེ་ ལས་ བྱུང་བ་ གཉིས་ ཚོགས་ པ་ ཡིན་ པའི་ ཕྱིར།
ཁོ་ན་རེ། སྔར་གྱི་མཚན་ཉིད་ཀྱི་ཟུར་གཉིས་ཀྱི་སྟེང་དུ། ཕྱི་རོལ་
གྱི་གཟུགས་འདི་མཐོང་། སྒྲ་འདི་ཐོས་ཞེས་བྱ་བར་དོན་གང་ལ་བློ་
ནི་ངེས་པ་འདྲེན་པ་དང༌། གསུམ་ཚོགས་ཀྱི་ཤེས་པ་དེས་ཕྱི་རོལ་གྱི་
སྔོན་ པོ་ གཟུང་དོན་དུ་བྱས་ནས་ མྱོང་བའི་བློར་འཇོག་པ་ཡིན་ལ།
དེ་མ་ཐག་རྐྱེན་ལ་ངེས་པ་མི་འདྲེན་པས། དོན་མཚུངས་ཅན་གྱི་
ཞེས་པའི་ཉེས་པ་མེད་དོ་ཞེ་ན། ཤེས་བྱ་ཆོས་ཅན། རྒྱུ་མཚན་གང་
གིས་ན་ཕྱི་རོལ་དོན་དུ་གྱུར་པའི་སྔོན་པོ་ལ་ངེས་ཤེས་འདྲེན་ནུས་་་
སོགས་གསུམ་ཚོགས་ཀྱི་ཤེས་པ་དེ། ཕྱི་རོལ་དོན་དུ་གྱུར་པའི་སྔོན་
པོ་གཟུང་དོན་དུ་བྱས་ནས་མྱོང་བའི་བློ་དེའི་སྒྲུབ་བྱེད་ཡིན་པར་་་་
འདོད་པ་མི་འཐད་པར་ཐལ། ཕྱི་རོལ་གྱི་སྔོན་པོ་ལ་ངེས་ཤེས་་་
འདྲེན་ནུས་ཀྱི་ཤེས་པ་མེད་པའི་ཕྱིར་ཏེ། སྣང་བ་ཕྱི་རོལ་གྱི་དོན་
དང་། མཐོང་བ་དང་དབང་མངོན་དེ་དག་གི་ཡུལ་ཡུལ་ཅན་གྱི་
འབྲེལ་བ་ཉེ་བ་དེ་ཉིད་རིགས་པས་དཔྱད་ནས་དགག་པར་བྱ་བ་ཡིན་
པའི་ ཕྱིར། ཁྱབ་ སྟེ། ཡུལ་ དང་ ཡུལ་ ཅན་ གྱི་ ཤེས་ པ་ དེ་ དག
ཡུལ་ཡུལ་ཅན་དུ་འབྲེལ་པ་ཚད་མས་ངེས་པ་ལ་བརྟེན་ནས། དེའི་
རྗེས་སུ་ལྟ་བ་པོ་ཡི་ཤེས་པས་ཡུལ་དེ་ལ་ངེས་ཤེས་འདྲེན་པར་བྱེད་པ་དེ་
ཡིན་པའི་ཕྱིར། གཉིས་པ་ལ། གཟུང་འཛིན་རྫས་གཞན་དགག་
པ་དང༌། དེར་སྣང་འཁྲུལ་ཤེས་སུ་བསྟན་པ་དང༌། རང་རིག་
འབྲས་བུར་གྲུབ་པའོ། ། དང་པོ་ལ། ཕྱི་རོལ་དོན་ལ་ལྟོས་པའི་་་
གཟུང་འཛིན་རྫས་གཞན་དགག་པ། ཉེས་པ་དེ་ནང་ཤེས་པའི་་་༌
གཟུང་འཛིན་ཐ་དད་ལ་མཚུངས་པ། དེ་ལ་འགལ་བ་སྤང་བའོ། །
དང་པོ་ནི། སྔོ་འཛིན་མངོན་སུམ་དེ་ཡང་། གཞན་ཕྱི་རོལ་
- 510 —



རྣམ་འགྲེལ་ལེའུ་གསུམ་པའི་ཊིཀྐ
གྱི་སྔོན་པོ་འགའ་ཞིག་གི་མྱོང་བྱེད་མིན་ཏེ། སྔོ་འཛིན་མངོན་སུམ་
དེ་ཡི་མྱོང་བྱ་སྔོན་པོ་དེ་སྔོ་འཛིན་མངོན་སུམ་དེ་ཡི་བདག་ཉིད་ཡིན་
པའི་ཕྱིར། སྔོ་སེར་སོགས་མངོན་སུམ་དུ་སོ་སོར་རིག་པར་བྱ་བ་
ཡིན་ཡང་ཕྱི་རོལ་གྱི་དོན་མིན་པར་ཐལ། སྔོ་སེར་འཛིན་པའི་མངོན་
སུམ་དེའི་མྱོང་བྱ་སྔོ་སེར་སོགས་དེ་ནི་རང་སྣང་ཡུལ་དུ་བྱེད་པའི་་
མངོན་སུམ་དེའི་བདག་ཉིད་ཡིན་པ་དེས་ནའི་ཕྱིར། གཉིས་པ་ནི།
ཕྱི་རོལ་དོན་ལ་ལྟོས་པའི་གཟུང་འཛིན་རྫས་གཞན་མེད་ཀྱང་། ནང་
ཤེས་པ་ལ་ལྟོས་པའི་གཟུང་འཛིན་རྫས་གཞན་ཡོད་དོ་ཞེ་ན། སྔོ་
འཛིན་མངོན་སུམ་དེ་ལའང་། རང་མྱོང་བའི་མངོན་སུམ་རང་དང་
རྫས་གཞན་དུ་ཡོད་པ་མ་ཡིན་ཏེ། སྔོ་འཛིན་མངོན་སུམ་གྱི་ཉམས་
སུ་མྱོང་བྱ་རྫས་གཞན་མེད་པར་བསྒྲུབས་ཟིན་པའི་ཕྱིར། དེས་ན་
ནང་ཤེས་པ་ལྟོས་པའི་གཟུང་འཛིན་རྫས་གཞན་མེད་དེ། དེ་ཡོད་པ་
དེར་ཡང་ཕྱི་རོལ་དོན་ལ་ལྟོས་པའི་གཟུང་འཛིན་རྫས་གཞན་ཡོད་པ་
ལ་བཀོད་པའི་རྩོད་པ་དེ་མཚུངས་པའི་ཕྱིར། དོན་བསྡུ་བ་ནི། སྔོ་
འཛིན་མངོན་སུམ་དེ་ནི་ཆོས་ཅན། རང་གི་བདག་ཉིད་དུ་གྱུར་པའི་
སྔོན་ པོ་ གསལ་ བ་ ཡིན་ ཏེ། རང༌ རྒྱུ་ ལས་ དེར་ སྐྱེས་ པའི་ ཕྱིར།
གསུམ་པ་ནི། སྔོ་འཛིན་མངོན་སུམ་གྱིས་རང་གི་ངོ་བོར་གྱུར་པའི་
སྔོན་པོ་མྱོང་ན། དེས་ཕྱི་རོལ་གྱི་སྔོན་པོ་མཐོང་ཞེས་འཇིག་རྟེན་ན་
གྲགས་པ་དང་འགལ་ལོ་ཞེ་ན། མི་འགལ་ཏེ། དེས་རང་གི་ངོ་བོར་
གྱུར་པའི་སྔོན་པོ་མྱོང་བར་གྱུར་ཀྱང་སྔོན་པོ་ཕྱི་རོལ་དོན་དུ་ཞེན་པའི་
རྟོག་ངོར་ཕྱི་རོལ་གྱི་སྔོ་སོགས་མོང་བར་སྣང་བའི་རྒྱུ་མཚན་ གྱིས་་་་
གྲགས་པའི་ཕྱིར། དེར་རང་གི་རང་བཞིན་དུ་གྱུར་པའི་སྔོ་སོགས་
ཉམས་སུ་མྱོང་བའང་ཡིན་ཏེ། དེའི་རིག་བྱར་གྱུར་པའི་སྔོ་སོགས་ཀྱི་
དངོས་པོ་དེ་ཡིན་ལུགས་ལ་ཤེས་པ་རང་གི་བདག་ཉིད་དུ་གྱུར་པའི་སྔོ་
- 511 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སོགས་ཡིན་པའི་ཕྱིར། ཁོ་ན་རེ། སྔོ་འཛིན་མངོན་སུམ་དེས་རང་
གི་བདག་ཉིད་དུ་གྱུར་པའི་སྔོན་པོ་མྱོང་བ་མི་འཐད་དེ། རང་ཉིད་
རང་ལ་བྱ་བྱེད་དུ་འགལ་བའི་ཕྱིར་ཞེ་ན། ཇི་ལྟར་ཏེ། དཔེར་ན།
སྒྲོན་མེ་ཆོས་ཅན། རང་གི་ངོ་བོ་གསལ་བྱེད་དུ་འདོད་དེ། གསལ་
བྱེད་ཕྱི་མ་གཞན་ལ་ལྟོས་མེད་དུ་རབ་ཏུ་གསལ་བ་དེས་ནའི་ཕྱིར་ཏེ།
རང་རྒྱུ་ལས་རང་གསལ་དེ་ཡི་བདག་ཉིད་དུ་སྐྱེས་པའི་ཕྱིར། དཔེ་
དེ་ལྟར་དུ་སྔོ་འཛིན་དབང་བློ་ཆོས་ཅན། རང་གི་བདག་ཉིད་དུ་
གྱུར་པའི་སྔོན་པོ་རིག་པ་ཅན་ཡིན་ཏེ། རིག་བྱེད་ཕྱི་མ་གཞན་ལ་
ལྟོས་མེད་དུ་རང་རྒྱུ་ལས་སྔོན་པོ་རིག་པའི་བདག་ཉིད་དུ་སྐྱེས་བའི་བློ་
ཡིན་པའི་ཕྱིར། དེ་ལྟ་མ་ཡིན་ན་སྔོན་པོ་དང་སྔོ་འཛིན་མངོན་སུམ་
གཉིས་ཚོང་བ་འཚོང་བྱེད་དུ་འཐད་པར་དཀའ་བར་ཐལ། སྔོ་་་
འཛིན་མངོན་སུམ་དང་དེའི་རིག་བྱ་སྔོན་པོ་དོན་གཞན་ཡིན་པའི་ཕྱིར།
གཉིས་པ་ནི། ཁོ་ན་རེ། གཟུང་འཛིན་རྫས་ཐ་དད་དུ་མེད་ན།
བྱིས་པ་ནས་མཁས་པའི་བར་ལ་གཟུང་འཛིན་རྫས་ཐ་དད་དུ་སྣང་བ་
དང་འགལ་ལོ་ཞེ་ན། མི་འགལ་ཏེ། རྒྱུ་མཚན་གང་གི་ཚེ་། ཐ་
མལ་པ་རྣམས་ཐོག་མ་མེད་པ་ནས་གཟུང་འཛིན་རྫས་ཐ་དད་དུ་རྣམ་
པར་ཕྱེ་ཞིང་ཞེན་པའི་མཚན་ཉིད་ཅན་གྱིས་མ་རིག་པས་སེམས་རྒྱུད་
རྣམ་པར་སླད་པའི་དབང་གིས་དེ་ལྟར་སྣང་བ་ ཅན་ཡིན་པའི་ཕྱིར།
དཔེར་ན། རིག་བྱ་སྐྲ་ཤད་དང་། རིག་བྱེད་དེར་སྣང་བའི་ཤེས་པ་
གཉིས་རྫས་ཐ་དད་པའི་རྣམ་པར་མེད་ཀྱང་སྐྲ་ཤད་སོགས་སྣང་བའི་
ཤེས་པའི་གཟུང་བྱ་སྐྲ་ཤད་དེ། དེ་སྣང་བའི་ཤེས་པ་ལས་རྫས་ཐ་
དད་དུ་སྣང་བ་བཞིན་ནོ། །ཁོ་ན་རེ། སྔོན་པོ་དང་སྔོ་འཛིན་མངོན་
སུམ་རྫས་གཞན་མ་ཡིན་པར་རིགས་པས་གྲུབ་ན། དེ་གཉིས་གཟུང་
འཛིན་དུ་བྱས་པའི་རྣམ་པ་དེ་ལ་དེ་འདྲའི་རིགས་པས་གནོད་དམ་ཞེ་
— 512



རྣམ་འགྲེལ་ལེའུ་གསུམ་པའི་ཊཱིཀྐ
ལ
ན། ཤེས་བྱ་ཆོས་ཅན། སྔོན་པོ་གཟུང་བ་དང་སྔོ་འཛིན་མངོན་
སུམ་འཛིན་པར་བྱས་པ་ཡི་མཚན་ཉིད་དེ་རྣམ་གཞག་ལ་ནི། སྔོན་
པོ་དང་སྔོ་འཛིན་མངོན་སུམ་རྫས་གཞན་མ་ཡིན་པར་སྒྲུབ་པའི་རིགས་
པས་བརྩད་པར་བྱ་བ་མ་ཡིན་ཏེ། རྒྱུ་མཚན་ཇི་ལྟར་ན། དེ་གཉིས་
གཟུང་འཛིན་དུ་ཞེན་པའི་བློ་འཁྲུལ་པས་དེ་གཉིས་གཟུང་བྱ་དང་
འཛིན་བྱེད་ཙམ་དུ་མཐོང་བར་གྱུར་པ་དེ་ལྟར། སྔོན་པོ་དང་སྔོ་
འཛིན་མངོན་སུམ་འདི་གཟུང་འཛིན་དུ་རྣམ་གཞག་བྱས་པ་དེའི་ཚེ་སྟེ་
དེའི་ཕྱིར། གསུམ་པ་ནི། ཕྱི་རོལ་དོན་དུ་གྱུར་པའི་སྔོན་པོ་དངོས་
སུ་རྟོགས་པའི་ཚད་མ་མེད་པ་དེས་ན། ཤེས་པ་རང་གི་བདག་ཉིད་
དུ་གྱུར་པའི་སྔོན་པོ་དངོས་སུ་རིག་པའི་ཚད་མ་འབྲས་བུ་ཡིན་པར་
འདོད་རིགས་ཏེ། དེ་རིགས་པའམ། ཕྱི་རོལ་དོན་དུ་སྔོན་པོ་་་
དངོས་སུ་རྟོགས་པའི་ཚད་མ་འབྲས་བུར་རིགས་པ་གང་རུང་གང་ཞིག་
གཞན་ཕྱི་རོལ་དོན་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་
མེད་པའི་ཕྱིར། གཉིས་པ་ལ། ཕྱི་རོལ་རིགས་པས་མི་འཐད་པ་
དང༌། ཕྱི་དོན་ལ་གནོད་པའི་རྟགས་དགོད་པ། དེས་གྲུབ་པའི་
དོན་ནོ། ། ཁོ་ན་རེ། གལ་ཏེ་སྔོ་འཛིན་མངོན་སུམ་གྱིས་ཕྱི་རོལ་གྱི་
སྔོན་པོ་གཟུང་དོན་དུ་བྱས་ནས་མྱོང་བར་གྱུར་ན་ཉེས་པ་ཅི་ཡོད་ཅེ་ན།
དེ་ལ་ཉེས་པ་ཅི་ཡང་མེད་དེ། རིགས་པས་གྲུབ་པའི་དོན་སུས་ཀྱང་
དགག་མི་ནུས་པའི་ཕྱིར། སྔོ་འཛིན་མངོན་སུམ་གྱིས་ཕྱི་རོལ་དོན་དུ་
གྱུར་པའི་སྔོན་པོ་གཟུང་དོན་དུ་བྱས་ནས་མྱོང་བར་འགྱུར་བ་ཡིན་
ཞེས་པའི་ཚིག་འདི་ཉིད་ཀྱིས་ནི། དེས་མྱོང་བའི་རིག་པ་ཅི་ཞིག་
ཀྱང་རྗོད་པར་འགྱུར་བ་མི་འཐད་དེ། དེས་ཕྱི་རོལ་དོན་དུ་གྱུར་
པའི་སྔོན་པོ་གཟུང་དོན་དུ་བྱས་ནས་མ་མྱོང་བའི་ཕྱིར། གལ་ཏེ་ཁོ་
ན་རེ། མ་གྲུབ་སྟེ། སྔོ་འཛིན་མངོན་སུམ་གྱི་བློ་ནི་སྔོན་པོ་དེའི་
- 513 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྣམ་པ་ཅན་ཡིན་པའི་ཕྱིར་ཞེ་ན། མ་ཁྱབ་སྟེ། དེ་སྔོན་པོའི་རྣམ་
པར་རྗེས་སུ་ཞུགས་པ་ཅན་དེ་ཡོད་པའི་རྒྱུ་མཚན་གྱིས་དེའི་ཕྱི་རོལ་
དོན་དུ་གྱུར་པའི་སྔོན་པོ་གཟུང་དོན་དུ་བྱས་ནས་མྱོང་བར་མི་འགྲུབ་
པར་ཐལ། སྔོ་འཛིན་མངོན་སུམ་ལ་ཤར་བའི་སྔོན་པོའི་རྣམ་པར་ནི་
ཕྱི་རོལ་ དོན་ དུ་ གྱུར་ པའི་ སྔོན་ པོས་ རང་ ངོས་ ནས་ གཏད་ པའམ།
གཞན་རང་རྒྱུ་སྔོན་པོའི་བག་ཆགས་ལས་བྱུང་བ་ཡིན་ཞེས་འདི་ནི་
དཔྱད་པར་རིགས་པ་ཡིན་ལ། དེ་ལྟར་དཔྱད་པ་ན་ཕྱི་རོལ་དོན་དུ་
གྱུར་ པའི་ སྔོན་ པོས་ རང་ངོས་ ནས་ གཏད་ པ་ མི་ འགྲུབ་ པའི་ ཕྱིར།
གཉིས་པ་ནི། སྔོ་འཛིན་མངོན་སུམ་ལ་ཤར་བའི་སྔོན་པོའི་རྣམ་པ་
དེ་ཕྱི་རོལ་དོན་དུ་གྱུར་པའི་སྔོན་པོས་རང་ངོས་ནས་མ་གཏད་བ་མ་
གྲུབ་བོ་ཞེ་ན། དེ་ལ་ཤར་བའི་སྔོན་པོའི་རྣམ་པ་དེ་དེས་རང་ངོས་
ནས་གཏད་པ་མིན་ཏེ། སྔོན་པོར་སྣང་བའི་སྔོན་པོ་དེ་རང་མཐོང་
བའི་མངོན་སུམ་དང་། རྫས་གཞན་ཡིན་པ་མི་འཐད་པའི་ཕྱིར་ཏེ།
མཐོང་བའི་ཁྱད་པར་སྔོ་འཛིན་མངོན་སུམ་དང་བྲལ་བར་སྔོན་པོ་མི་
འཛིན། སྔོ་འཛིན་མངོན་སུམ་དེ་འཛིན་པའི་ཚེ་ན་སྔོན་པོ་ཡང་
འཛིན་པའི་ཕྱིར། དེས་ན་སྔོ་འཛིན་མངོན་སུམ་ཆོས་ཅན། ཁྱོད་
ཀྱིས་ཕྱི་རོལ་ཡན་གར་བའི་སྔོན་པོ་གཟུང་དོན་དུ་བྱས་ནས་མཐོང་བ་
ཡོད་པ་མ་ཡིན་པར་ཐལ། ཁྱོད་སྔོན་པོ་དང་རྫས་ཐ་དད་མ་ཡིན་
པའི་ཕྱིར། ཁོ་ན་རེ། ཕྱི་རོལ་དོན་དུ་གྱུར་པའི་སྔོན་པོ་མེད་ན།
སྔོ་འཛིན་མངོན་སུམ་སྔོན་པོའི་རྣམ་ལྡན་དུ་སྐྱེ་བ་ཕྱི་རོལ་དོན་དུ་གྱུར་
པའི་སྔོན་པོ་ལ་མི་ལྟོས་པར་འགྱུར་རོ་ཞེ་ན། དེ་ལ་ལྟོས་པ་མིན་ཏེ།
རྣམ་རིག་པའི་སྐབས་འདིར་སྔོ་འཛིན་མངོན་སུམ་གྱི་བློ་ནི་སྔོ་སྣང་གི་
བག་ཆགས་ ཀྱི་ དབང་ གིས་ སྔོན་པོའི་རྣམ་ ལྡན་དུ་སྐྱེ་བར་ངེས་ཀྱི།
སྔོ་སྣང་གི་བག་ཆགས་དེ་ཡང་ཕྱི་རོལ་དོན་དུ་གྱུར་པའི་སྔོན་པོ་ལ་ལྟོས་
– 514 -
RD



རྣམ་འགྲེལ་ལེའུ་གསུམ་པའི་ཊཱིཀྐ
པ་མིན་པའི་ཕྱིར། ཕྱི་མ་གྲུབ་སྟེ། སྔོར་སྣང་གི་བག་ཆགས་སྔ་མ་
འགའ་ཞིག་ནི་ཕྱི་མ་འགའ་ཞིག་གི་བག་ཆགས་རབ་ཏུ་སད་བྱེད་ཡིན་
པ་དེའི་ཕྱིར། གསུམ་པ་ནི། སྔོ་འཛིན་མངོན་སུམ་ལྟ་བུ་གཅིག་ལ།
སྔོར་སྣང་གི་བག་ཆགས་ཀྱི་སྟོབས་ཀྱིས་ ཤར་བའི་གཟུང་རྣམ་དང༌།
དེ་ཉམས་སུ་མྱོང་བའི་འཛིན་རྣམ་གྱི་ཚུལ་གཉིས་ཡོད་པར་གྲུབ་སྟེ།
དེའི་སྟེང་དུ་གཟུང་འཛིན་གྱི་ཚུལ་གཉིས་ཡོད། ཕྱི་རོལ་ཏུ་གྱུར་པའི་
སྔོན་པོས་རང་འདྲའི་རྣམ་པ་གཏད་པ་དེའི་སྟེང་གི་གཟུང་རྣམ་དང།
དེ་ཉམས་སུ་མྱོང་བའི་འཛིན་རྣམ་རིགས་པས་ལེགས་པར་གྲུབ་པ་དེའི་
ཕྱིར། དང་པོ་གྲུབ་སྟེ། རྒྱུ་མཚན་གང་གི་ཕྱིར་ན། དེའི་སྟེང་ན་
གཟུང་འཛིན་གྱིས་ཚུལ་གཉིས་ཡོད་པ་དེ་ལྟར་རང་རིག་གིས་མྱོང་བ་
དང་། རྗེས་ཀྱི་རྟོག་པས་དྲན་པའི་ཕྱིར། དེས་ན་ཕྱི་རོལ་དོན་དུ་
གྱུར་པའི་སྔོན་པོ་མེད་ཀྱང་། སྔོ་འཛིན་མངོན་སུམ་འདི་ཡིན་རང་
རིག་གི་ཚད་འབྲས་འཐད་པར་གྲུབ་སྟེ། སྔོ་འཛིན་མངོན་སུམ་གྱི་
སྟེང་ན་ནང་གི་བག་ཆགས་ཀྱི་སྟོབས་ལས་ཤར་བའི་གཟུང་རྣམ་དང་།
དེ་ཉམས་སུ་མྱོང་བའི་འཛིན་པའི་རྣམ་པ་གཉིས་ལས་དེ་འདྲའི་གཟུང་
རྣམ་གཞལ་བྱ། དེ་ཉམས་སུ་མྱོང་པའི་འཛིན་རྣམ་ཚད་མ། དེ་
ཉམས་སུ་མྱོང་བའི་རང་རིག་ཉིད་འབྲས་བུར་འཐད་པའི་ཕྱིར། དེ་
སྐད་དུ་ཡང་། དེའི་འགྲེལ་པར། ལྷས་དེ་ལྟར་ན་གཟུང་པའི་རྣམ་
པ་ནི་གཞལ་བྱ་ཡིན་ཅིང༌། བདག་ཉིད་ཉམས་སུ་མྱོང་བ་ནི་འབྲས་
བུ་ཡིན་ལ། འཛིན་པའི་རྣམ་པ་ནི་སྒྲུབ་པར་བྱེད་པ་དེ་ལྟར་ན་དོན་
མེད་པ་ལ་འབྲས་བུའི་རྣམ་པར་རྟོག་པ་འདི་ནི་གཅིག་ཡིན་ནོ་ཞེ་ན།
ཞེས་བཤད། རང་རེས། དེས་ ན་ གཞན་ རིག་ མེད་ པའི་ ཕྱིར།
ཞེས་པར། ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་
རྟོགས་པའི་ཚད་མ་འབྲས་བུར་ཁས་བླངས་པ་ལ། ཁོ་ན་རེ། དེ་མི་
- 515 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འཐད་པར་ཐལ། རྒྱུ་མཚན་གང་གི་ཚེ། སྔོན་པོ་རྣམ་པར་རིག་
པའི་མངོན་སུམ་གྱི་རྒྱུ་ཡི་ཡུལ་གྱི་ཕྱི་རོལ་གྱི་སྔོན་པོ་གཞན་ཡོད་པའི་
ཕྱིར་ཞེ་ན། དེ་མི་འཐད་པར་ཐལ། སྔོ་འཛིན་མངོན་སུམ་ལ་སྔོན་
པོ་འདོད་པའམ་མི་འདོད་པར་བྱུང་བ་གང་ཞིག སྔོན་པོ་འདོད་མི་
འདོད་གཉིས་ཀ་དེ་ཡི་དངོས་པོར་མ་གྲུབ་པའི་ཕྱིར། དེས་ན་སྔོན་
འཛིན་མངོན་སུམ་དེ་ནི་ཆོས་ཅན། རང་གི་བདག་ཉིད་དུ་གྱུར་པའི་
སྔོན་པོ་མྱོང་བ་ཡིན་ཏེ། ཕྱི་རོལ་དོན་དུ་གྱུར་པའི་སྔོན་པོ་ལ་མི་ལྟོས་
པར། རང་གི་ཉེར་ལེན་གྱི་དབང་གིས་སྔོན་པོ་འདོད་མི་འདོད་དེ་
ལྟར་དུ་སྣང་བའི་རིག་པ་ཡིན་པའི་ཕྱིར། ཁོ་ན་རེ། སྔོ་འཛིན་
མངོན་སུམ་གྱིས་ཤེས་པའི་བདག་ཉིད་དུ་གྱུར་པའི་སྔོན་པོ་རིག་ན།
དེ་ཕྱི་རོལ་དོན་རིག་ཏུ་ཞེན་པའི་བློ་སྐྱེ་བ་འགལ་ལོ་ཞེ་ན། སྔོར་སྣང་
ཤེས་པ་ཡུལ་དང་བཅས་པ་དེའི་ཚེ། རང་གི་བདག་ཉིད་དུ་གྱུར་
པའི་སྔོན་པོ་ཉམས་སུ་མྱོང་བ་གང་ཡིན་པ་དེ་ཉིད་ལ་རྗེས་ཀྱི་རྟོག་པ་
ལོག་ཤེས་ཀྱིས་སྔོ་འཛིན་མངོན་སུམ་ཕྱི་རོལ་དོན་རིག་ ཏུ་རྣམ་པར་
ངེས་ སོ་ ཞེས་ཞེན་ པའི་ རྒྱུ་མཚན་ཡོད་དེ། རྒྱུ་མཚན་ གང་ གི་ཚེ།
སྔོར་སྣང་དབང་ཤེས་ཀྱི་རྫས་ཀྱི་ཆ་སྔོན་པོ་དེ་རྟོག་ངོར་ཕྱི་རོལ་གྱི་དོན་
དུ་བཞག་པའི་ཕྱིར། དེས་ན་སྔོ་འཛིན་མངོན་སུམ་ལ་སྔོན་པོ་འདོད་
པའམ། མི་འདོད་པར་སྣང་བ་དེས་ཀྱང་ཤེས་པའི་བདག་ཉིད་དུ་
གྱུར་པའི་དོན་སྔོན་པོ་རིག་པ་ཚད་མ་ནི་འབྲས་བུར་འགྱུར་བ་ཡིན་ཏེ།
གལ་ཏེ་སྔོ་འཛིན་མངོན་སུམ་འདི་ཡི་བདག་ཉིད་དུ་གྱུར་པའི་སྔོ་་་
འཛིན་མངོན་སུམ་གྱིས་འདོད་པའི་རྣམ་པ་དང་། མི་འདོད་པའི་
རྣམ་པ་གཞན་དུ་མྱོང་བར་གྱུར་པ་ཡིན་གྱི། དེ་ལས་རྫས་གཞན་
གྱིས་སྔོན་པོ་འདོད་མི་འདོད་དུ་མ་མྱོང་བའི་ཕྱིར། གསུམ་པ་ལ།
ཚད་འབྲས་ཀྱི་རྣམ་གཞག་དངོས་དང་། ཕྱི་རོལ་གྱི་དོན་མེད་ཀྱང་
- 516 -



རྣམ་འགྲེལ་ལེའུ་གསུམ་པའི་ཊཱིཀྐ
རྣམ་གཞག་དེ་ཉིད་གྲུབ་པ་གཉིས། དང་པོ་ལ། འབྲས་བུ་སྒྲུབ་པ་
དང་། དེ་ལ་རྩོད་པ་སྤང་བ། གཞལ་བྱ་དཔྱད་པའོ། །
དང་ པོ་ ནི། རང་ རེས་ དོན་ རིག་ པར་ ནི་ འགྱུར་ བ་ ཡིན།
ཞེས་པར། ཤེས་ པའི་བདག་ཉིད་དུ་གྱུར་པའི་སྔོན་པོ་དངོས་སུ་
རྟོགས་པའི་ཚད་མ་འབྲས་བུར་ཁས་བླངས་པ་ལ། ཁོ་ན་རེ། དེ་མི་
འཐད་པར་ཐལ། མདོ་སྡེ་པས་ཕྱི་རོལ་དོན་དུ་འདོད་པའི་སྔོན་པོ་
གཞལ་བྱར་བྱས་པའི་ཚེ་ན། ཕྱི་རོལ་དོན་དུ་གྱུར་པའི་སྔོན་པོ་་་
དངོས་སུ་རྟོགས་པའི་ཚད་མ་འབྲས་བུར་རིགས་ པའི་ཕྱིར་ཟེར་ན།
ཤེས་བྱ་ཆོས་ཅན། མདོ་སྡེ་པས་ཕྱི་རོལ་དོན་དུ་འདོད་པའི་སྔོན་པོ་
ནི་གཞལ་བྱར་ཡོད་པའི་ཚེ་ན་ཡང་། ཕྱི་རོལ་དོན་དུ་གྱུར་པའི་སྔོན་
པོ་དངོས་སུ་རྟོགས་པའི་ཚད་མ་འབྲས་བུར་མི་འཐད་པར་ཐལ། སྔོ་
འཛིན་མངོན་སུམ་ལ་སྔོན་པོ་འདོད་པའམ་མི་འདོད་པ་རྣམ་པ་ཇི་
ལྟར་རང་རིག་གིས་ཉམས་སུ་མྱོང་བའི་དབང་གིས་སྔོ་འཛིན་མངོན་
སུམ་གྱིས་སྔོན་པོ་ངེས་པའི་བདག་ཉིད་དུ་འཇོག་གི སྔོ་འཛིན་་
མངོན་སུམ་ལ་ཕྱི་རོལ་དོན་དུ་གྱུར་པའི་སྔོན་པོས་རང་ངོས་ནས་རང་
འདྲའི་རྣམ་པ་གཏད་པའི་དབང་གིས་སྔོན་པོ་རིག་པར་གཞག་པ་མ་
ཡིན་པའི་ཕྱིར་ཏེ། དེ་ཡིན་ན། སྔོན་པོ་དེ་འདོད་མི་འདོད་དུ་མའི་
བདག་ཉིད་དུ་ཐལ་པའི་སྐྱོན་ཡོད་པའི་ཕྱིར། སྐྱོན་ཇི་ལྟར་ཡོད་ན་
སྔོན་པོ་དེ་འདོད་པ་ཡིན་པར་ཐལ། དེ་རང་ལ་ལྟ་བའི་གཉེན་གྱི་
མིག་ཤེས་ལ་འདོད་པའི་རྣམ་པར་སྣང་བ་གང་ཞིག དེ་འདྲའི་རྣམ་
པ་ དེ་ སྔོན་ པོས་ རང་ ངོས་ ནས་ གཏད་ པའི་ ཕྱིར། ཕྱི་ མ་ དངོས།
འདོད་ན། དེ་མི་འདོད་པ་ཡིན་པར་ཐལ། དེ་རང་ལ་ལྟ་བའི་
དགྲའི་མིག་ཤེས་ལ་མི་འདོད་པར་སྣང་བ་གང་ཞིག དེ་འདྲའི་རྣམ་
པ་དེ་སྔོན་པས་རང་ངོས་ནས་གཏད་པའི་ཕྱིར། ཕྱི་མ་དངོས། ཁོ་
ཡ 517 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ན་རེ། འདོད་དེ། སྔོན་པོ་དེ་འདོད་མི་འདོད་གཉིས་ཀར་དུ་ཁས་
བླངས་ན་ཡང༌། སྐྱོན་མེད་དོ་ཞེ་ན། འོ་ན་སྔོན་པོ་ལྟ་བའི་དགྲ་
གཉེན་གྱི་མིག་ཤེས་གཉིས་ལ་སྔོན་པོ་འདོད་མི་འདོད་གཉིས་པོ་དག་
ནི། ཐ་དད་པར་ནི་སོ་སོར་མྱོང་བར་མི་འགྱུར་བར་གཉིས་ཀ་ལ་
གཉིས་ལྟར་དུ་སྣང་བར་མི་འགྱུར་བར་ཐལ། དེ་དེ་ལྟ་བའི་གཉེན་
གྱི་མིག་ཤེས་ལ་སྔོན་པོ་འདོད་པ་དང༌། དེ་ལ་ལྟ་བའི་དགྲའི་མིག་
ཤེས་ལ་སྔོན་པོ་མི་འདོད་པར་སྣང་བ་གང་ཞིག དེ་འདོད་མི་འདོད་
གཉིས་ཀ་ཡིན་པའི་ཕྱིར། ཁོ་ན་རེ། མ་མཐོང་བའི་ལས་ཀྱིས་དེ་ལ་
ལྟ་བའི་གཉེན་གྱི་མིག་ཤེས་ལ་སྔོན་པོ་ཡིད་མི་འོང་དུ་སྣང་བ་བསྒྲིབས་
ནས་སྔོན་པོ་ཡིད་འོང་དུ་སྣང་བ་དང་། དེ་ལ་ལྟ་བའི་དགྲའི་མིག་
ཤེས་ལ་སྔོན་པོ་ཡིད་འོང་དུ་སྣང་བ་བསྒྲིབས་ནས་ཡིད་མི་འོང་དུ་སྣང་
བར་བྱེད་པའི་ཕྱིར། གཉིས་ཀ་ལ་གཉིས་ཀར་དུ་སྣང་བ་མིན་ནོ་ཞེ་
ན། འོ་ན་དེ་འདྲའི་མིག་ཤེས་གཉིས་ཀྱིས་ཕྱི་རོལ་སྔོན་པོའི་གཟུང་
དོན་གྱི་དབང་གིས་སྔོན་པོ་དེ་རྟོགས་པར་མི་འགྱུར་བར་ཐལ། ཕྱོགས་
སྔ་མ་དེའི་ཕྱིར། གཞན་ཡང་། མ་མཐོང་བའི་ལས་དེས་ཅི་ལྟར་ན་
དོན་སྔོན་པོ་ཇི་ལྟ་བ་བཞིན་མཐོང་བར་བྱེད་པར་འགྱུར་བ་ཡིན་ཏེ་མ་
ཡིན་པར་ཐལ། སྔོན་པོ་དེ་ཡིད་དུ་འོང་མི་འོང་དུ་མའི་བདག་ཉིད་
དུ་གནས་པའི་དངོས་པོ་ཡིན་པ་དེ་ལ་མ་མཐོང་བའི་ལས་ཀྱིས་སྔོན་པོ་
ལ་བལྟ་པའི་དགྲ་གཉེན་གཉིས་ཀྱིས། དེ་ཡིད་དུ་འོང་གཉིས་ཀར་དུ་
མཐོང་བ་བསྒྲིབས་ནས་གང་རུང་དུ་མཐོང་བར་བྱེད་པ་ཡིན་པའི་ཕྱིར།
གལ་ཏེ། ཁོ་ན་རེ། སྔོན་པོ་འདོད་པ་དང་མི་འདོད་པར་སྣང་བ་
རྟོག་པའི་འཛིན་སྟངས་ལ་ཡོད་པ་ཡིན་གྱི། དོན་སྔོན་པོ་འཛིན་པོའི་
དབང་བློའི་འཛིན་སྟངས་ལ་ཡོད་པ་མིན་པས། ཐ་དད་པར་ནི་མྱོང་
མི་འགྱུར། །ཞེས་པའི་རྟགས་དང་པོ་མ་གྲུབ་བོ་ཞེ་ན། དབང་ཤེས་
-- 518 -



རྣམ་འགྲེལ་ལེའུ་གསུམ་པའི་ཊཱིཀྐ
ཀྱི་འཛིན་སྟངས་ལ་སྔོན་པོ་ཡིད་དུ་འོང་བ་དང་མི་འོང་བར་སྣང་བ་
ཡོད་པར་ཐལ། རྟོག་པའི་འཛིན་ སྟངས་སུ་མ་ཟད། སྔོན་པོ་་་
འཛིན་པའི་མངོན་སུམ་གྱི་འཛིན་སྟངས་དེ་ལའང་ཕྱིས་འཆི་ལྟས་ལ་
སོགས་པས་ཟིན་པར་གྱུར་པའི་ཚེ་སྔར་ཡིད་དུ་འོང་བར་སྣང་བའི་
དངོས་པོ་དེར་མཚམས་སྦྱོར་བ་མེད་པར་ཡིད་དུ་མི་འོང་བར་སྣང་
པའི་དབང་པོའི་སེམས་སུ་མཐོང་བ་ཡིན་པའི་ཕྱིར། དེས་ན་མདོ་སྡེ་
པས། ཕྱི་རོལ་དོན་དུ་འདོད་པའི་སྔོན་པོ་གཞལ་བྱར་བྱས་པ་ལའང་
ཤེས་པ་རང་གི་བདག་ཉིད་དུ་གྱུར་པའི་སྔོན་པོ་ཉམས་སུ་མྱོང་བའི་
ཚད་མ་འབྲས་བུ་ཡིན་པར་རིགས་ཏེ། རྒྱུ་མཚན་གང་གི་ཕྱིར་ན་སྔོ་
འཛིན་དབང་པོའི་མངོན་སུམ་ལ་ཇི་ལྟར་སྔོན་པོ་འདི་འདོད་པའམ་མི་
འདོད་པའི་རང་བཞིན་དུ་སྣང་པ་དེ་ལྟར་དོན་སྔོན་པོ་ནི་རྣམ་པར་
འཇོག་གི དེ་ལ་སྔོན་པོས་རང་འདྲའི་རྣམ་པ་གཏད་པའི་དབང་
གིས་དེ་ལྟར་བཞག་པ་མིན་པའི་ཕྱིར་ཏེ། དེ་ལྟར་གོང་དུ་བསྒྲུབས་
ཟིན་པ་དེའི་ཕྱིར། གཉིས་པ་ལ། འཛིན་རྣམ་ཚད་མར་ཐལ་བ་
སྤང་བ་དང་། ཚད་འབྲས་ཡུལ་སོ་སོར་ཐལ་བ་སྤང་བ་དང་རང་
རིག་འབྲས་བུ་ཡིན་པའི་དོན་བཤད་པའོ། ། །
དང་པོ་ནི། ཁོ་ན་རེ། མདོ་སྡེ་པས་ཕྱི་རོལ་དོན་དུ་འདོད་
པའི་སྔོན་པོ་གཞལ་བྱ་ལ། ཤེས་པའི་བདག་ཉིད་དུ་གྱུར་པའི་སྔོན་
པོ་དངོས་སུ་རྟོགས་པའི་ཚད་མ་འབྲས་བུར་རིགས་ན། དེའི་ཚེ་
འཛིན་རྣམ་ཚད་མར་ཐལ་བར་འགྱུར་རོ་ཞེ་ན། དེའི་ཚེ་འཛིན་རྣམ་
ཚད་མ་མ་ཡིན་ཏེ། དེའི་ཚེ་སྔོན་པོའི་རྣམ་པ་སྣང་བ་དེ་ལ་གསར་དུ་
མི་སླུ་བའི་རིག་པ་འདི་ཉིད་ནི་ཚད་མ་ཡིན་པའི་ཕྱིར། ཁོ་ན་རེ།
དེའི་ཚེ་འཛིན་རྣམ་ཚད་མ་མིན་ན། འཛིན་རྣམ་མེད་པར་འགྱུར་རོ་
ཞེ་ན། འཛིན་བདག་སྟེ་འཛིན་རྣམ་ཆོས་ཅན། ཁྱོད་ཡོད་དུ་ཟིན་
- 519 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཀྱང་ནི་མདོ་སྡེ་པས་ཕྱི་རོལ་དོན་དུ་འདོད་པའི་སྔོན་པོ་གཞལ་བྱ་ལ།
ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་
མ་འབྲས་བུར་བྱས་པའི་ཚེ། ཁྱོད་དེའི་འཇོག་བྱེད་དུ་ལྟོས་པར་བྱ་
བ་མིན་ཏེ། ཁྱོད་རང་ཡུལ་དོན་གཞན་ཚུལ་གྱིས་རིག་པ་མིན་པར་
རང་གི་མྱོང་བྱ་ལ་གཉིས་སྣང་ནུབ་པའི་བློ་ཡིན་པའི་ཕྱིར། ཁོ་ན་རེ།
མདོ་སྡེ་པས་ཕྱི་རོལ་དོན་དུ་འདོད་པའི་སྔོན་པོ་གཞལ་བྱ་ལ་སྔོན་པོའི་
རྣམ་པ་ཤར་ནས་དེ་ལ་གསར་དུ་མི་སླུ་བའི་རིག་པ་ཚད་མ་ཡིན་ན།
དེའི་ཚེ་ཕྱི་རོལ་དོན་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་
འབྲས་བུར་འགྱུར་རོ་ཞེ་ན། དེ་མི་འཐད་པར་ཐལ། དེའི་ཚེ་ཤེས་
པའི་བདག་ཉིད་དུ་གྱུར་པའི་སྔོན་པོ་དངོས་སུ་རིག་པའི་ཚད་མ་་་
འབྲས་བུར་འཐད་པའི་ཕྱིར་ཏེ། རྒྱུ་མཚན་གང་གི་ཕྱིར་ན། ཇི་
ལྟར་དོན་སྔོན་པོ་ཤེས་པའི་བདག་ཉིད་དུ་གྱུར་པ་དེ། སྔོ་འཛིན་
དབང་ཤེས་ལ་འདོད་པའམ། མི་འདོད་པར་གནས་པ་སྟེ་སྣང་བ་དེ་
ལྟ་བུར་སྔོན་པོ་འདི་ནི་འདོད་པའམ། མི་འདོད་པ་དེ་ལྟར་དུ་་་
གནས་སོ། །ཞེས་རྗེས་ཀྱི་རྟོག་པས་ངེས་པར་བྱེད་པ་ཡིན་པའི་ཕྱིར།
ཁོ་ན་རེ། སྔོ་འཛིན་དབང་པོའི་མངོན་སུམ་གྱིས་ཕྱི་རོལ་དོན་དུ་
གྱུར་པའི་སྔོན་པོ་ངེས་པར་ ཐལ། དེ་ལ་དེ་སྣང་པའི་ཕྱིར་ཞེ་ན།
མ་ཁྱབ་སྟེ། རྒྱུ་མཚན་འདི་ལྟར་སྔོ་འཛིན་མངོན་སུམ་ལ། ཕྱི་རོལ་
དོན་གྱི་བདག་ཉིད་ཀྱི་སྔོན་པོ་ངེས་ཤེས་འདྲེན་ནུས་ཀྱི་ཚུལ་དུ་སྣང་བ་
མིན་པའི་ཕྱིར་ཏེ། སྔོ་འཛིན་མངོན་སུམ་དེ་ཉིད་རང་གིས་བདག་
ཉིད་དུ་གྱུར་པའི་དོན་སྔོན་པོ་རིག་པར་འདོད་པའི་ཕྱིར་ཏེ། དེ་
ལྟར་བསྒྲུབས་ཟིན་པ་དེའི་ཕྱིར། དེས་ན་ཤེས་པའི་བདག་ཉིད་དུ་
གྱུར་ པའི་སྔོན་པོ་དངོས་ སུ་ རྟོགས་ པའི་ཚད་མ་ དེའི་སྒྲུབ་བྱེད་ནི།
སྔོ་འཛིན་མངོན་སུམ་གྱི་བློ་ལ་ནི་གནས་པའི་དོན་སྔོན་པོའི་རྣམ་པ་
- 520 -
ལ
R



རྣམ་འགྲེལ་ལེའུ་གསུམ་པའི་ཊཱིཀྐ
-
ir
ir
ir
ཤར་ནས་དེ་ལ་གསར་དུ་མི་སླུ་བའི་རིག་པ་དང་། ཤེས་པའི་བདག་
ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་དེ། སྔ་མ་དེ་
ཡིས་གཞག་པར་བྱ་བ་ཡིན་ཏེ། རྒྱུ་མཚན་གང་གི་ཕྱིར་ན། ཇི་ལྟར་
དོན་སྔོན་པོ་དེ་ནི་སྔོ་འཛིན་མངོན་སུམ་ལ་གནས་པ་སྟེ་སྣང་བ་དེ་ལྟར་
དེ་རབ་ཏུ་གསལ་ཞིང་རྟོགས་པར་འཇོག་པའི་ཕྱིར། གཉིས་པ་ནི།
ཁོ་ན་རེ། མདོ་སྡེ་པས་ཕྱི་རོལ་དོན་དུ་གྱུར་པའི་སྔོན་པོ་གཞལ་བྱ།
དེའི་རྣམ་ པ་ ཤར་ནས་དེ་ལ་གསར་ དུ་ མི་སླུ་བའི་རིག་ པ་ཚད་མ།
ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་
མ་འབྲས་བུར་ཁས་ལེན་ན། ཚད་འབྲས་ཡུལ་འགལ་བ་ཡིན་པར་
ཐལ། ཚད་མས་ཕྱི་རོལ་གྱི་སྔོན་པོ་གཞལ་བྱ། འབྲས་བུས་ཤེས་
པའི་བདག་ཉིད་དུ་གྱུར་པའི་སྔོན་པོ་གཞལ་པའི་ཕྱིར་ཞེ་ན། སྔོ་
འཛིན་མངོན་སུམ་དེས་རང་གི་བདག་ཉིད་དུ་གྱུར་པའི་སྔོན་པོ་རིག་
པ་ཡིན་ཡང་། སྔོ་འཛིན་མངོན་སུམ་ཕྱི་རོལ་གྱི་སྔོན་པོ་རིག་པར་
ཞེན་པའི་རྟོག་ངོར་དེ་ཕྱི་རོལ་དོན་རིག་ཏུ་འདོད་པ་ཡིན་ཏེ། སྔོན་
པོ་ཕྱི་རོལ་དོན་དུ་ཞེན་པའི་རྟོག་པ་ལོག་ཤེས་ཀྱི་ངོར། ཕྱི་རོལ་དོན་
དུ་འཇོག་པའི་སྔོན་པོ་དེ་མངོན་སུམ་དེ་ཡི་བདག་ཉིད་ཡིན་པའི་ཕྱིར།
སྔོན་པོའི་རྣམ་པ་ ཤར་ནས་དེ་ལ་གསར་དུ་མི་སླུ་བའི་རིག་པ་དང༌།
ཤེས་པའི་བདག་ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་
མ་ཆོས་ཅན། ཁྱོད་གཉིས་ཀྱི་ཡུལ་ཐ་དད་པ་སྟེ་འགལ་བའང་མིན་
ཏེ། ཤེས་པའི་བདག་ཉིད་དུ་གྱུར་པའི་སྔོན་པོ་དེ་ཁྱོད་གཉིས་ཀའི་
ཡུལ་ཡིན་པ་དེའི་ཕྱིར། གསུམ་པ་ནི། སྔོ་འཛིན་མངོན་སུམ་ཕྱི་
རོལ་དོན་དུ་གྱུར་པའི་སྔོན་པོ་རིག་བྱེད་དུ་ཞེན་པའི་རྟོག་པའི་ངོར་ཕྱི་
རོལ་དོན་དུ་གྱུར་པའི་སྔོན་པོ་རིག་བྱེད་ཡིན་ན། ཤེས་པའི་བདག་
ཉིད་དུ་གྱུར་པའི་སྔོན་པོ་དངོས་སུ་རྟོགས་པའི་ཚད་མ་འབྲས་བུར་
521 -
R



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བཤད་པ་འགལ་ལོ་ཞེ་ན། སྔོན་པོ་རང་གི་ངོ་བོ་དེ་གནས་ལུགས་
དཔྱོད་པའི་དབང་དུ་བྱས་པ་ན། ། ཤེས་པ་རང་གི་བདག་ཉིད་དུ་
གྱུར་པའི་སྔོན་པོ་དངོས་སུ་རིག་པའི་ཚད་མ་འབྲས་བུ་ཡིན་པར་་་་
བཤད་པ་ཡིན་ཏེ། སྔོ་འཛིན་མངོན་སུམ་ཕྱི་རོལ་དོན་དུ་གྱུར་པའི་
སྔོན་པོ་རིག་བྱེད་དུ་ཞེན་པའི་རྟོག་ངོར་ཕྱི་རོལ་དོན་རིག་ཏུ་ཞེན་པའི་
སྔོ་འཛིན་མངོན་སུམ་དེས་ཤེས་པའི་བདག་ཉིད་དུ་གྱུར་པའི་སྔོན་པོ་
རིག་པ་ཉིད་ཡིན་པའི་ཕྱིར། གསུམ་པ་ནི། འབྲས་རྟོག་གསུམ་
པའི་འབྲས་བུ་དང་ཚད་མ་སྔར་བཤད་པ་ལྟར་ཡིན་མོད། དེ་གཉིས་
ཀྱི་གཞལ་བྱ་གང་ཞེ་ན། ཕྱི་རོལ་གྱི་དོན་གཞལ་བྱ་ཡིན་པ་ལ་རྒྱུ་
མཚན་ཡང་དག་མེད་པས་ཤེས་པའི་བདག་ཉིད་དུ་གྱུར་པའི་གཞལ་བྱ་
གཅིག་འཇལ་བ་ཡིན། ཞེས་སྟོན་པ་ནི། ཕྱི་རོལ་དོན་དུ་གྱུར་པའི་
སྔོན་པོ་དེ་དང་འདྲ་བའམ། གཞན་དང་འདྲ་ཡང་རུང༌། སྔོ་སྣང་
གི་ཤེས་པ་ཆོས་ཅན། ཕྱི་རོལ་དོན་དུ་གྱུར་པའི་སྔོན་པོ་དེ་ཁྱོད་ལ་
སྔོན་པོའི་རྣམ་པ་དེ་ལྟར་སྣང་བའི་རྒྱུ་ནི་དོན་ཡང་ཡིན་པས་ན། ཕྱི་
རོལ་དོན་གྱི་སྔོན་པོ་དེ་ཁྱོད་ཀྱི་གཞལ་བྱ་ཉིད་དུ་འདོད་རིགས་པར་
ཐལ། དེ་ཁྱོད་ཀྱི་གཞལ་བྱ་ཉིད་དུ་འདོད་རིགས་པ་གང་ཞིག དེ་
ཁྱོད་ལ་རང་འདྲའི་རྣམ་པ་གཏོད་བྱེད་ཡིན་པའི་རྒྱུ་མཚན་གྱིས། དེ་
ཁྱོད་ཀྱི་གཞལ་བྱ་འདོད་མི་རིགས་པའི་ཕྱིར། འདོད་ན། དེའི་
བདག་ རྐྱེན་ དུ་ གྱུར་ པའི་ མིག་ དབང་ གཟུགས་ ཅན་ པ་ ཆོས་ ཅན།
དེར་ཐལ། དེའི་ཕྱིར། སྔོ་འཛིན་མངོན་སུམ་ཆོས་ཅན། ཇི་
ལྟར་ཕྱི་རོལ་ཏུ་གྱུར་པའི་སྔོན་པོ་གཟུང་དོན་དུ་བྱས་ནས་འཛིན་པ་
མིན་པར་ཐལ། ཁྱོད་ལ་ཕྱི་རོལ་དོན་དུ་གྱུར་པའི་སྔོན་པོས་རང་
འདྲའི་རྣམ་པ་དངོས་སུ་གཏད་པ་མེད་པར་དེ་སྣང་བ་ཅན་ཡིན་པའི་
ཕྱིར། ཇི་ལྟར་ཏེ། དཔེར་ན། སྐྲ་ཤད་འཛག་སྣང་གི་དབང་
522 -
R



རྣམ་འགྲེལ་ལེའུ་གསུམ་པའི་ཊཱིཀྐ
ཤེས་ལ་སྣང་བའི་སྐྲ་ཤད་ཀྱི་རྣམ་པ་འགའ་ཞིག སྐྲ་ཤད་ཀྱིས་རང་
འདྲའི་རྣམ་པ་གཏད་པ་མེད་པའི་རྒྱུ་མཚན་གྱིས་སྐྲ་ཤད་དེ་དབང་
ཤེས་དེས་གཟུང་དོན་དུ་བྱས་ནས་མི་འཛིན་པ་ལྟར་རོ་ཞེ་ན། སྔོ་
འཛིན་མངོན་སུམ་ཆོས་ཅན། ཁྱོད་ཀྱི་ཕྱི་རོལ་དོན་དུ་གྱུར་པའི་སྔོན་
པོ་གཟུང་དོན་དུ་བྱས་ནས་འཛིན་པ་མི་བདེན་ཏེ། ཁྱོད་ཀྱིས་དེ་
གཟུང་དོན་དུ་བྱས་ནས་འཛིན་པ་དེ་འདྲ་མདོ་སྡེ་པར་མ་ཟད་རྣམ་
རིག་པ་ངས་ཀྱང་མི་ཤེས་པའི་ཕྱིར། གཉིས་པ་ལ། ཚད་འབྲས་ཀྱི་
རྣམ་གཞག་ཇི་ལྟར་སྣང་བ་བཞིན་ཡིན་པ་དང༌། གཟུགས་འཛིན་
རིག་ གསུམ་ ཐ་ དད་ པའི་ ཆ་ བདེན་ པར་ གྲུབ་ པ་ དགག་ པ་ དང་།
རྣམ་རིག་པའི་ཚད་འབྲས་འཐད་པར་བསྟན་པའོ། །
དང་པོ་ནི། ཁོ་ན་རེ་། མྱོང་བ་ཉིད་ནི་འབྲས་ བུ་ ཡིན།
ཞེས་འཆད་པ་མི་འཐད་པར་ཐལ། གཟུང་རྣམ་འཛིན་རྣམ་རང་
རིག་གསུམ་རྫས་ཐ་དད་མ་ཡིན་པའི་ཕྱིར་ཞེ་ན། ཤེས་བྱ་ཆོས་ཅན།
དེ་ལ་མ་ཁྱབ་སྟེ། དེ་གསུམ་བློ་གཅིག་གི་བདག་ཉིད་དུ་རྣམ་པར་
དབྱེར་མེད་ཀྱང་། མཐོང་པ་ཕྱིན་ཅི་ལོག་རྣམས་ཀྱིས་གཟུང་རྣམ་
དང་འཛིན་པའི་རྣམ་པ་དང༌། མྱོང་བ་རང་རིག་པ་དག་རྫས་ཐ་
དད་པ་དང་ལྡན་པ་བཞིན་དུ་རྟོགས་པར་ཏེ་སྣང་བར་འགྱུར་བ་ཡིན་
པའི་ཕྱིར། དཔེར་ན། མིག་གི་དབང་པོ་སྒྱུ་མའི་སྔགས་སོགས་
ཀྱིས་བསླད་པ་རྣམས་ལ་འཇིམ་དུམ་སོགས་རྟ་གླང་དེ་ཡི་གཟུགས་དང་
བྲལ་བ་ཡང་དེ་ལས་རྣམ་པ་གཞན་རྟ་གླང་དུ་སྣང་བ་བཞིན་ནོ། ། ཁོ་
ན་རེ། དཔེ་མ་གྲུབ་སྟེ། དེ་ལྟར་སྣང་བའི་ཚེ་ན་འཇིམ་དུམ་སོགས་
རྟ་གླང་གི་ངོ་བོར་སྐྱེས་ནས་སྣང་བ་ཡིན་པའི་ཕྱིར་ཞེ་ན། དེ་མ་ཡིན་
པར་ཐལ། འཇིམ་དུམ་དེ་དག་སྒྱུ་མའི་སྔགས་རྫས་ཀྱིས་མ་བསླད་
པའི་མིག་ཅན་གྱིས་རྟ་གླང་དེ་ལྟར་མཐོང་བ་མེད་པའི་ཕྱིར། དཔེར་
- 523 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
ན། ཐག་རིང་པོ་མྱ་ངམ་གྱི་ཐང་ན་རྫས་ཆུང་ངུ་ཆེན་པོར་སྣང་བ་
བཞིན་ནོ། །སྔ་མ་བསྟན་བཅོས་དང་། ཕྱི་མ་འཇིག་རྟེན་ན་གྲགས་
པའི་དཔེའོ། ། དེས་ན་ཤེས་བྱ་ཆོས་ཅན། དེ་གསུམ་རྫས་ཐ་དད་དུ་
མེད་ཀྱང་དེ་གསུམ་ལ་ཚད་འབྲས་གཞལ་གསུམ་གྱི་རྣམ་གཞག་འཐད་
དེ། གཟུང་བའི་རྣམ་པ་དང༌། འཛིན་པའི་རྣམ་པ་དང༌། རང་
རིག་པ་དག་དོན་དམ་པར་ཚད་འབྲས་གཞལ་གསུམ་དུ་ཡོད་པ་མིན་
ཡང་། གཟུང་རྣམ་གཞལ་བྱ་དང་། འཛིན་རྣམ་འཇལ་བྱེད་དང༌།
རང་རིག་འབྲས་བུར་གནས་པ་འདི་ནི་རྟོག་བློ་ལ་ཇི་ལྟར་ཐ་དད་དུ་
རྗེས་ སུ་ སྣང་ བ་ བཞིན་དུ་བྱས་ པ་ཡིན་ པའི་ཕྱིར། གཉིས་པ་ལ།
དགག་པ་དངོས་དང་། རྩོད་པ་སྤང་པའོ། །་
དང་པོ་ནི། ཁོ་ན་རེ། མཐོང་བ་ཕྱིན་ཅི་ལོག་རྣམས་ཀྱི་ཞེས་
པ་རྟགས་མ་གྲུབ་སྟེ། གཟུང་རྣམ་འཛིན་རྣམ་རང་རིག་གསུམ་་
མཐོང་བ་ཕྱིན་ཅི་ལོག་གི་དབང་གིས་རྫས་ཐ་དད་དུ་སྣང་བ་དེ་ལྟ་མིན་
པར་མཐོང་བ་ཕྱིན་ཅི་མ་ལོག་པའི་དབང་གིས་རྫས་ཐ་དད་དུ་སྣང་བ་
ཡིན་ནོ་ཞེ་ན། སྔོ་འཛིན་དབང་པོའི་དངོས་པོ་གཅིག་ལ་གནས་པའི་
གཟུང་རྣམ་འཛིན་རྣམ་རང་རིག་པའི་རྣམ་པ་གསུམ་ཆོས་ཅན། ཇི་
ལྟར་བློ་གཅིག་གི་ངོ་བོར་བདེན་པར་འགྱུར་ཏེ་མི་འགྱུར་བར་ཐལ།
བློ་མ་འཁྲུལ་བ་ལ་རྫས་སྣ་ཚོགས་ཀྱི་ངོ་བོ་སྣང་བ་ཅན་ཡིན་པའི་ཕྱིར།
རྟགས་ཁས་སོ། །ཁྱབ་པ་ཡོད་དེ། དེ་ལ་ཁྱབ་པ་མེད་ན་རྫས་གཅིག་
ཉིད་ཀྱི་སྒྲུབ་བྱེད་ཉམས་པར་ཐལ་བའི་ཕྱིར་དང་། རྫས་གཞན་ལ་
རྫས་གཞན་པ་ཉིད་ཀྱི་སྒྲུབ་བྱེད་ཉམས་པར་ཐལ་བའི་ཕྱིར་རོ། །ཁོ་ན་
རེ། སྔོ་འཛིན་དབང་བློའི་གཟུང་འཛིན་རིག་གསུམ་པོ་དེ་བློ་གཅིག་
གིས་ ངོ་བོར་བདེན་ན། གཅིག་ ཏུ་ བདེན་ པར་ འགྱུར་ རོ་ ཞེ་ ན།
གསུམ་ཆོས་ཅན། གཅིག་ཏུ་བདེན་པ་མིན་ཏེ། གཅིག་གི་རང་
- 524 -



རྣམ་འགྲེལ་ལེའུ་གསུམ་པའི་ཊཱིཀྐ
བཞིན་དུ་ཚད་མས་མཐོང་བ་མེད་པའི་ཕྱིར། ཁྱབ་སྟེ། བློ་མ་
འཁྲུལ་བའི་དངོས་པོས་ཐ་དད་མེད་པར་མཐོང་ན། ཐ་དད་དུ་མེད་
པར་ངེས་པར་འགྱུར་བས་ཁྱབ་པའི་ཕྱིར། གཟུང་འཛིན་རིག་་་་
གསུམ་པོ་དེ་ཚད་འབྲས་གཞལ་གསུམ་དུ་འཐད་ན། དེ་གསུམ་དེ་
ཡིན་པའི་ཆ་དེ་བདེན་གྲུབ་ཏུ་འགྱུར་རོ་ཞེ་ན། གཟུང་འཛིན་རིག་
པའི་ཚད་འབྲས་ཡིན་པའི་ཆ་དེ་དག་ལ་ཆོས་ཅན། རིགས་པ་གང་
གིས་ན་བདེན་པའི་དངོས་པོར་གྲུབ་མ་གྲུབ་རྣམ་པར་དཔྱད་པ་ན།
དེ་ཁོ་ན་ཉིད་དུ་ན་བདེན་པའི་དངོས་པོར་མེད་དེ། རྒྱུ་མཚན་གང་
གི་ཕྱིར་ན། བདེན་པའི་གཅིག་དང་དུ་མའི་རང་བཞིན་གང་དུ་ཡང་
མེད་པའི་ཕྱིར། གཉིས་པ་ནི། ཁོ་ན་རེ། ཕྱི་རོལ་དོན་སྣང་གི་
འཁྲུལ་པ་སྐྱེ་བ་མི་འཐད་པར་ཐལ། ཤེས་བྱ་འདི་ལ་ཕྱི་རོལ་གྱི་དོན་
དེའི་ཆོས་མཐུན་མཐོང་བ་མེད་པའི་ཕྱིར་ཏེ། འགྲོ་བ་ཤེས་བྱ་འདི་
ལ་ཕྱི་རོལ་གྱི་དོན་དེའི་བདག་ཉིད་གཅིག་ཀྱང་ཚད་མས་མཐོང་བ་
མེད་པའི་ཕྱིར། སྔ་མ་ལ་ཁྱབ་པ་ཡོད་དེ། ཕྱི་རོལ་དོན་སྣང་གི་
འཁྲུལ་པ་སྐྱེ་བ་ཕྱི་རོལ་དོན་གྱི་ཆོས་མཐུན་པ་མཐོང་བ་ལ་ལྟོས་པའི་
ཕྱིར། དཔེར་ན། ཉ་ཕྱིས་དང་དངུལ་གཉིས་དཀར་བར་ཆོས་
མཐུན་པ་ཉིད་མཐོང་བ་ལས་ཉ་ཕྱིས་དངུལ་དེའི་བདག་ཉིད་མིན་པ་
ལ། དེའི་བདག་ཉིད་དུ་ཞེན་པས་འཇིན་རྟེན་པ་དག་གི་འཁྲུལ་པ་
སྐྱེ་བ་བཞིན་ནོ་ཞེ་ན། ཤེས་བྱ་ཆོས་ཅན། ཕྱི་རོལ་དོན་སྣང་གི་
འཁྲུལ་པ་སྐྱེ་བ་ཕྱི་རོལ་གྱི་ཆོས་མཐུན་མཐོང་བ་སོགས་ཅན་ཉིད་ལ་
ལྟོས་པ་མེད་དེ། ་ དེ་མེད་ཀྱང་སེམས་རྒྱུད་ནང་གི་མ་རིག་པས་
བསླད་པ་ལས་བྱུང་བའི་ཐ་མལ་པའི་ཤེས་པ་གང་ཡིན་པ་དེ་ལ་རང་
བཞིན་གྱིས་ནི་ཕྱི་རོལ་གྱི་དོན་ཡོད་པ་ལྟར་ཕྱིན་ཅི་ལོག་ཏུ་སྣང་བ་ཅན་
འདིའང་ཡོད་པ་ཡིན་པའི་ཕྱིར་ཏེ། ཕྱི་རོལ་གྱི་དོན་ཡོད་པར་སྣང་
– 525 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
བའི་ཐ་མལ་པའི་ཤེས་པ་དེ་ནི་གཉིས་སྣང་གི་མ་རིག་པའི་ཉེས་པ་ལས་
བྱུང་བའི་དབང་གིས་སྣང་བ་ཡིན་པའི་ཕྱིར། འཁྲུལ་པ་སྐྱེ་བ་ཆོས་
མཐུན་མཐོང་བ་ལ་ལྟོས་པ་ནི། དཔེར་ན། རབ་རིབ་ཅན་ལ་སྐུ་
ཤད་འཛག་སྣང་གི་འཁྲུལ་བ་སྐྱེ་བ་བཞིན་ནོ། །འང་ཞེས་པས་འཁྲུལ་
པ་སྐྱེ་བ་ཆོས་མཐུན་མཐོང་བ་ལ་ལྟོས་པའང་ཡོད་པར་བསྟན་ནོ། །
གསུམ་པ་ནི། ཁོ་ན་རེ། ཕྱི་རོལ་གྱི་དོན་མེད་ན་རང་རིག་གི་ཚད་
འབྲས་མི་འཐད་དོ་ཞེ་ན། སེམས་ཙམ་པའི་ལུགས་དེ་ལ་བློ་ནི་་་
ཡོངས་སུ་གཅོད་པའི་ འཛིན་པའི་རྣམ་པར་འདོད་པ་དེ་ཆོས་ཅན།
བདག་རིག་དེ་འབྲས་བུ་ཡིན་ལ། བདག་རིག་དེ་ཁྱོད་ཀྱི་རྣམ་པར་
གཞག་བྱ་དེ་ཡི་བདག་ཉིད་ཡིན་པའི་ཕྱིར། འཛིན་རྣམ་དེ་ཆོས་ཅན།
རང་རིག་དེ་ཡི་སྒྲུབ་བྱེད་ཡིན་ཏེ། དེའི་འཇོག་བྱེད་ཡིན་པ་དེའི་
ཕྱིར། དཔེར་ན། འདོད་ཆགས་སོགས་གཞལ་བྱ་དེ་ཉམས་སུ་
མྱོང་བའི་འཛིན་རྣམ་ཚད་མ། དེ་ཉམས་སུ་མྱོང་བའི་ རང་རིག་
འབྲས་བུ་ཡིན་པ་བཞིན་ནོ། ། ཁོ་ན་རེ། ཕྱི་རོལ་གྱི་དོན་མེད་ཀྱང་
རང་གི་ཚད་འབྲས་རུང་མོད། གཞན་རིག་གི་ཚད་འབྲས་ཇི་ལྟར་
རུང་ཞེ་ན། ཆོས་ཅན། དེ་རུང་སྟེ། ཤེས་པ་རང་གི་བདག་ཉིད་
ཡུལ་དུ་བཞག་པ་ན། གཞལ་བྱ་དང་འཇལ་བྱེད་ཚད་མ་དང་འབྲས་
བུར་གནས་པ་འདི་ནི། སྔོ་སོགས་གཞལ་བྱར་བྱས་པའི་གཞན་རིག་
གི་ཚད་འབྲས་ཀུན་ལ་སྦྱར་བར་བྱ་བ་ཡིན་པའི་ཕྱིར། ཁོ་ན་རེ།
སེམས་ཙམ་པའི་ལུགས་ལ། ཁ་ཕྱིར་ལྟའི་ཤེས་པ་ལ་རང་རིག་གི་
ཚད་འབྲས་རུང་མོད། མདོ་སྡེ་པའི་ལུགས་ལ་ཡང་རུང་ངམ་ཞེ་ན།
མདོ་སྡེ་པའི་ལུགས་དེ་ལའང་ཆོས་ཅན། ཁ་ཕྱིར་ལྟོས་ཤེས་པ་དེ་
དག་རང་གི་བདག་ཉིད་དུ་གྱུར་པའི་འཛིན་རྣམ་གྱིས་མྱོང་བར་རུང༌
བ་ཡིན་ཏེ། རང་རྒྱུ་ལས་སུ་མྱོང་བའི་བདག་ཉིད་དུ་སྐྱེས་པའི་ཕྱིར། །
– 526 -



རྣམ་འགྲེལ་ལེའུ་གསུམ་པའི་ཊིཀྐ
དེ་ལྟར་ན་རང་གི་མྱོང་བྱ་གཉིས་སྣང་ནུབ་པའི་ཚུལ་གྱིས་མྱོང་བར་
བྱེད་རུང་ཉིད་དེ་ཚད་མ། ཤེས་པ་རང་གི་བདག་ཉིད་གཞལ་བྱ།
རང་རིག་འབྲས་བུ་ཡིན་ཏེ། ཁ་ཕྱི་ལྟའི་ཤེས་པ་ལ་རང་རིག་གི་ཚད་
འབྲས་ཀྱི་བྱ་བྱེད་འཐད་པའི་ཕྱིར། ཁོ་ན་རེ། འདིར་རང་རིག་
འབྲས་བུར་བཤད་པ་དང་། སློབ་དཔོན་གྱིས་འདོད་ཆགས་ལ་་་
སོགས་པ་རང་རིག་པ་ཚད་མའོ། །ཞེས་རང་རིག་ཚད་མར་བཤད་པ་
དང་འགལ་ལོ་ཞེ་ན། མི་འགལ་ཏེ། ཤེས་པ་རང་གི་བདག་ཉིད་
གཞལ་ བྱར་ བྱས་ པ་ ལ། འཛིན་ པའི་ རྣམ་ པ། ཞེས་ པ་ དང་།
རང་གི་མྱོང་བྱ་གཉིས་སྣང་ནུབ་པའི་ཚུལ་གྱིས་ཡོངས་སུ་གཅོད་པའི་
བདག་ཉིད་ཀྱིས་རིག་པ་དང༌། རང་གི་མྱོང་བྱ་དེ་གཉིས་སྣང་ནུབ་
པའི་ཚུལ་གྱིས་མྱོང་བར་བྱེད་རུང་ཉིད་ཅེས་བྱ་བའི་ཚད་མ་རྣམས་ལ་
དགོངས་ནས། སློབ་དཔོན་གྱིས་རང་རིག་ཚད་མ་ཞེས་ནི་རབ་ཏུ་
བཤད་པའི་ཕྱིར། བསྡུ་ན་འདིར་རང་རིག་འབྲས་བུར་བཤད་པ་
དང་། སློབ་དཔོན་གྱིས་དེ་ཚད་མར་བཤད་པ་མི་འགལ་ཏེ། རང་
གི་སྒྲ་བྱ་བྱེད་ལས་གསུམ་ལ་འཇུག་པ་ལས། འདིར་བྱ་བའི་ཆ་ལ་
དགོངས་ནས་རང་རིག་འབྲས་བུར་བཤད། སློབ་དཔོན་གྱིས་བྱེད་
པའི་ ཆ་ ལ་ དགོངས་ ནས་ རང་ རིག་ ཚད་ མར་ གསུངས་ པའི་ ཕྱིར།
གཉིས་པ་རྣམ་གཞག་དེ་དག་འཐད་པར་སྒྲུབ་པ་ལ། བློ་ཚུལ་གཉིས་
སུ་སྒྲུབ་པ་དང་། བློ་ལ་རང་རིག་ཡོད་པར་སྒྲུབ་པ་གཉིས། དང་
པོ་ལ། ཡུལ་ཤེས་དེ་ཡི་ ཤེས་པ་ཡི། ། བྱེ་བྲག་ལས་ནི་ཚུལ་གཉིས་
ཉིད། །ཅེས་པའི་རིགས་པ་ལ་བརྟེན་ནས་སྒྲུབ་པ་དང༌། དུས་ཕྱིས་
དྲན་པ་ལས་ཀྱང་སྟེ། །དེ་མེད་པར་ནི་དེ་མ་ཡིན། །ཞེས་པ་ལ་བརྟེན་
ནས་སྒྲུབ་པའོ། །
དང་པོ་ལ། ཕྱི་རོལ་གྱི་དོན་ཁས་བླངས་ནས་སྒྲུབ་པ་དང་།
– 527 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཁས་མ་བླངས་ པར་སྒྲུབ་པ་དང་། སྒྲུབ་བྱེད་ཀྱི་རིགས་པ་གཞན་
བསྟན་པའོ། ། དང་པོ་ལ། ཕྱོགས་གླང་གི་གཞུང་ལ་བརྟེན་པའི་
རིགས་པ་དང༌། རྣམ་འགྲེལ་མཛད་པ་རང་ཉིད་ཀྱིས་བཀོད་པའི་
རིགས་ པའོ། ། དང་པོ་ལ། ཕྱོགས་གླང་གི་གཞུང་ལ་བརྟེན་ནས་
འཆད་པའི་འབྲེལ་དང་། ཇི་ལྟར་འཆད་པའི་ཚུལ་དང༌། ལུང་དེ་
ལ་བརྟེན་ནས་རྣམ་འགྲེལ་མཛད་པས་རིགས་པ་གཞན་བསྟན་པའོ། །
དང་པོ་ལ། གཟུང་དོན་ ཅན་གྱི་བློ་ཚུལ་ གཉིས་ སུ་ སྒྲུབ་ པ་དང༌།
དེ་མ་ཡིན་པའི་བློ་ཚུལ་གཉིས་སུ་སྒྲུབ་པའོ། །
དང་པོ་ནི། གཞུང་འདི་དག་གཞི་གང་ལ་རྩོད་པ། གང་
ཟག་གང་གིས་རྩོད་པ། ཚུལ་ཇི་ལྟར་དུ་རྩོད་པ། རྩོད་པ་སེལ་བྱེད་
ཀྱི་ལན་དང་བཞིའི་སྒོ་ནས་འཆད་དོ། །དང་པོ་ནི། ཚད་འབྲས་ཀྱི་
གཞུང་རྣམས་ལ་་རྩོད། གཉིས་པ་ནི། རང་ཡུལ་གྱི་རྣམ་པ་ཤར་
བའི་བློ་ཁས་མི་ལེན་པའི་བྱེ་བྲག་སྨྲ་བ་དང༌། ཕྱི་རོལ་པ་རྣམས་ཀྱིས་
རྩོད། གསུམ་པ་ནི། ངེད་རང་གིས་སྐབས་དེར། སྔོན་པོ་་་་
གཞལ་བྱ། དེའི་རྣམ་པ་ཤར་ནས་དེ་ལ་གསར་དུ་མི་སླུ་བའི་རིག་པ་
ཚད་མ། དེ་དངོས་སུ་རྟོགས་པའི་ཚད་མ་འབྲས་བུར་བྱས་པའི་ཚད་
འབྲས་ཁས་བླངས་པ་ལ། ཁོ་ན་རེ། དེ་འདྲའི་ཚད་འབྲས་མི་
འཐད་པར་ཐལ། སྔོ་འཛིན་མངོན་སུམ་ལ་སྔོན་པོའི་རྣམ་པ་ཤར་བ་
མི་འཐད་པའི་ཕྱིར་ཏེ། དེ་ལ་རང་གི་བདག་རྐྱེན་དང་། དེ་མ་
ཐག་རྐྱེན་གྱི་རྣམ་པ་མ་ཤར་བ་གང་ཞིག དེ་གཉིས་ཀྱི་རྣམ་པ་མ་
ཤར་ལ། སྔོན་པོའི་རྣམ་པ་ཤར་བའི་ཁྱད་པར་མི་འཐད་པའི་ཕྱིར།
ཕྱི་མ་དེར་ཐལ། དེའི་རྐྱེན་གསུམ་ག་དེའི་རྒྱུ་ཡིན་པར་མཚུངས་པའི་
ཕྱིར། དེས་ན། དེ་ཕྱིར་གཅིག་ལ་ཚུལ་གཉིས་ཡོད། ། ཅེས་བློ་
གཅིག་གཟུང་རྣམ་དང་འཛིན་རྣམ་གྱི་ཚུལ་གཉིས་ཡོད་པར་བཤད་པ་
- 528 --



རྣམ་འགྲེལ་ལེའུ་གསུམ་པའི་ཊཱིཀྐ
དེ་མི་འཐད་དོ། ། རྒྱུ་མཚན་དེའི་ཕྱིར། མྱོང་བ་ཉིད་ནི་འབྲས་བུ་
ཡིན། །ཞེས་རང་ཡུལ་གྱི་རྣམ་པ་ཤར་བའི་གཟུང་རྣམ་ཉམས་སུ་མྱོང་
བའི་རང་རིག་འབྲས་བུར་བཤད་པ་དེ་མི་འཐད་དོ་ཞེས་རྩོད། རྩོད་
པ་དེ་ སེལ་ བའི་ལན་ནི། ཡུལ་སྔོན་པོ་རྣམས་ལས་ནི་བྱུང་བ་ཡི།
སྔོ་འཛིན་དབང་པོའི་རྣམ་ པར་ ཤེས་ པ་ ཐམས་ ཅད་དག་ཆོས་ཅན།
སྔོན་པོ་དེ་ལས་གཞན་པའི་དབང་ཡིད་གཉིས་ཁྱོད་ཀྱི་རྒྱུ་ཡིན་ན་ཡང༌།
ཁྱོད་ཡུལ་སྔོན་པོ་དེ་ཉིད་ཀྱི་རྣམ་པ་སྐྱེ་པར་འགྱུར་པའི་རྒྱུ་མཚན་ཡོད་
དེ། རྟེན་འབྲེལ་གྱི་ཆོས་ཉིད་ཀྱི་རྣམ་པ་འགས་དེ་ལྟར་འགྱུར་བའི་
ཕྱིར། ཤུགས་ལ་དེ་ལ་རང་གི་རྐྱེན་གཞན་གཉིས་ཀྱི་རྣམ་པ་མ་ཤར་
བར་བསྟན་ནོ། །དཔེར་ན་ཟས་དང་དུས་ལ་སོགས་པ་བུ་སྐྱེ་བའི་རྒྱུ་
ཡིན་ཡང་། བུ་དེ་ནི་ཆོས་ཅན། ཕ་མ་གང་རུང་གཅིག་གི་གཟུགས་
འཛིན་པར་འགྱུར་ལ། གཞན་ཟས་ལ་སོགས་པ་འགའི་གཟུགས་
འཛིན་ པ་ མིན་ པའི་ རྒྱུ་མཚན་ ཡོད་དེ། རྟགས་ སྔ་ མ་ དེའི་ ཕྱིར།
ཞེས་པ་བཞིན་ནོ། །དེ་ལས་གཞན་དུ་ན་སྔོ་འཛིན་མངོན་སུམ་ཆོས་
ཅན། ་སྔོན་པོ་དེ་ལས་གཞན་དབང་ཡིད་གཉིས་དང་ཡུལ་སྔོན་པོ་
དག་ནི་ཁྱོད་ཀྱི་རྒྱུ་ཉིད་དུ་མཚུངས་ན་ཡང་། སྔོན་པོ་དེའི་རྣམ་པ་
ཤར་བའི་ཆ་ནས་སྔོན་པོ་ཁྱོད་ཀྱི་དངོས་ཡུལ་ཉིད་ཡིན་པར་འདོད་དེ།
དེ་ཁྱོད་ཀྱི་དངོས་ཡུལ་ཡིན་པ་གང་ཞིག དེའི་རྣམ་པ་ཤར་བ་དེ་
མེད་པར་ནི་དེ་ཁྱོད་ཀྱི་དངོས་ཡུལ་དེར་མི་འགྱུར་བའི་ཕྱིར། གཉིས་
པ་ལ། དངོས་དང་། རྩོད་པ་སྤང་བའོ། །
དང་པོ་ནི། བྱེ་བྲག་པ་ན་རེ། སྔོ་འཛིན་དབང་པོའི་མངོན་
སུམ་ཆོས་ཅན། རང་ཡུལ་རྣམ་མེད་ཐུག་ཕྲད་དུ་འཛིན་པ་ཡིན་ཏེ།
གཟུང་དོན་ཅན་གྱི་ཤེས་པ་ཡིན་པའི་ཕྱིར་ཞེ་ན། གཟུང་དོན་དང་
ལྡན་པའི་སྔོ་འཛིན་དབང་པོའི་སེམས་ལ་ནི། རང་ཡུལ་གྱི་དོན་རྣམ་
- 529 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མེད་ཐུག་ཕྲད་དུ་འཛིན་པར་དོགས་ན་ཡང་། རང་དུས་ན་འདས་
པའི་དོན་སྔོན་པོ་ནི་འཛིན་པོའི་དྲན་ཤེས་ཆོས་ཅན། ཁྱོད་ཀྱིས་རང་
ཡུལ་རྣམ་མེད་ཐུག་ཕྲད་དུ་འཛིན་པ་མིན་ཏེ། གཟུང་དོན་མེད་པའི་
ཤེས་པ་ཡིན་པའི་ཕྱིར། དེ་ཅེས་གྲུབ་ན། དེ་ཆོས་ཅན། རང་
ཡུལ་ གྱི་ རྣམ་ པ་ ཤར་ པའི་ ཤེས་ པར་ གྲུབ་ སྟེ། ཤེས་ པ་ གང་ ཞིག
རང་ཡུལ་ཐུག་ཕྲད་དུ་འཛིན་པ་ཁེགས་པའི་ཕྱིར། དེས་གང་གྲུབ་ན།
དེ་ཆོས་ཅན། ཁྱོད་ལ་རང་ཡུལ་གྱི་རྣམ་པ་ཤར་བའི་གཟུང་རྣམ་
དང༌། འཛིན་རྣམ་གྱི་ཚུལ་གཉིས་ཡོད་པར་གྲུབ་སྟེ། བསྒྲུབ་བྱའི་
ཆོས་དེའི་ཕྱིར། དེས་ན་དེ་ཆོས་ཅན། ཁྱོད་རང་རིག་པ་ཅན་དུ་
གྲུབ་སྟེ། ཁྱོད་གཟུང་རྣམ་འཛིན་རྣམ་གྱི་ཚུལ་གཉིས་པ་ཅན་གྱི་ཤེས་
པ་ཡིན་པའི་ཕྱིར། གཉིས་པ་ལ། རིགས་དོན་གཞན་འཛིན་པ་
དགག ལྡན་མིན་འདུ་བྱེད་འཛིན་པ་དགག ཕྱི་རོལ་རང་མཚན་
གཟུང་དོན་དུ་བྱེད་པ་དགག་པའོ། །
དང་པོ་ནི། བྱེ་བྲག་པ་ན་རེ། འདས་པའི་དོན་ནི་འཛིན་པ་
ལ། ། ཞེས་པའི་རྟགས་མ་གྲུབ་སྟེ། སྔོན་པོའི་རིགས་དོན་གཞན་དེ་
དེ་འདྲའི་དྲན་ཤེས་དེའི་གཟུང་དོན་ཡིན་པའི་ཕྱིར་ཞེ་ན། དེ་འདྲའི་
དྲན་ཤེས་ཆོས་ཅན། སྔོན་པོའི་རིགས་དོན་གཞན་དེ་ཁྱོད་ཀྱི་གཟུང་
དོན་མིན་ཏེ། ཁྱོད་ལ་སྔོན་པོའི་ཁ་དོག་དང་དབྱིབས་སོགས་ཐ་དད་
པ་ཅན་དུ་སྣང་བའི་ཕྱིར། ཁྱབ་སྟེ། དེའི་རིགས་དོན་གཞན་དེ་ཁ་
དོག་སོགས་དང་ལྡན་པ་མ་ཡིན་པའི་ཕྱིར། གཞན་ཡང་། དེའི་
རིགས་དོན་གཞན་དེ་མི་རྟག་གམ་རྟག དང་པོ་ལྟར་ན་དེའི་རིགས་
དོན་གཞན་དེའང་ཆོས་ཅན། རང་གི་གསལ་བ་ལ་རྗེས་སུ་འགྲོ་བའི་
ཆ་མེད་ཀྱི་སྤྱིར་མི་འགྱུར་བར་ ཐལ། མི་རྟག་ པ་ ཡིན་པའི་ཕྱིར།
གཉིས་པ་ལྟར་ནའང་། དེའི་རིགས་དོན་གཞན་ཆོས་ཅན། ཁྱོད་
- 530 ཡ
i
år in ir ir



རྣམ་འགྲེལ་ལེའུ་གསུམ་པའི་ཊཱིཀྐ
སྔོན་པོ་འཛིན་པའི་དྲན་ཤེས་ཇི་ལྟར་ཡང་སྐྱེ་བྱེད་ཡིན་ཏེ་མ་ཡིན་པར་
ཐལ། ཁྱོད་རྟག་པ་མ་ཡིན་པའི་ཕྱིར། གཉིས་པ་ནི། ཁོ་ན་རེ།
རྩ་བའི་རྟགས་མ་གྲུབ་སྟེ། སྔོན་པོའི་མིང་སོགས་ལྡན་མིན་འདུ་བྱེད་
རང་མཚན་པ་དེ། དེ་འདྲའི་དྲན་ཤེས་ཀྱི་གཟུང་དོན་ཡིན་པའི་ཕྱིར།
དེ་མ་ཡིན་པར་ཐལ། དེ་འདྲའི་མིང་སོགས་སྔར་སྔོ་སོགས་སྣང་བའི་
རྨི་ལམ་གྱི་ཤེས་པའི་གཟུང་དོན་ཡིན་པ་ནི་བཀག་ཟིན་པའི་རིགས་པ་
ལ་བརྟེན་ནས་ཁེགས་པའི་ཕྱིར། གསུམ་པ་ནི། ཁོ་ན་རེ། རྩ་
བའི་རྟགས་མ་གྲུབ་སྟེ། སྔོན་པོ་འཛིན་པའི་དྲན་ཤེས་ཀྱི་ཚུལ་འདིས་
སྔོན་པོ་དང་རང་མཚན་པ་གཟུང་དོན་དུ་བྱེད་པའི་ཕྱིར་ཞེ་ན། དེ་
འདྲའི་དྲན་ཤེས་ཀྱི་ཚུལ་འདི་ཆོས་ཅན། ཁྱོད་སྔོན་པོ་རང་མཚན་
པའི་གཟུང་དོན་དང་ལྡན་པ་མིན་ཏེ། དེས་ཁྱོད་ལ་གཟུང་དོན་གྱི་
སྒོ་ནས་ཕན་འདོགས་པའི་ནུས་པ་གྲུབ་པ་མིན་པའི་ཕྱིར་ཏེ། ཁྱོད་
རང་ཡུལ་འདོད་པ་ཙམ་དང་རྗེས་སུ་འབྲེལ་བའི་བློ་ཡིན་པའི་ཕྱིར།
ཁོ་ན་རེ། སྔོན་པོ་འཛིན་པའི་དྲན་ཤེས་ཆོས་ཅན། ཁྱོད་ལ་སྔོན་
པོའི་རྣམ་པ་ཤར་བ་ཡིན་ཏེ། ཁྱོད་སྔོན་པོ་ལས་དངོས་སུ་སྐྱེས་པའི་
བློ་ཡིན་པའི་ཕྱིར་ཟེར་ན། སྔོན་པོ་འཛིན་པའི་དྲན་ཤེས་དེ་ནི་ཅི་
ལྟར་ཡང་སྔོན་པོའི་རྣམ་པ་དེ་དང་ལྡན་པར་འགྱུར་བ་མི་འཐད་པར་
ཐལ། སྔོ་འཛིན་མངོན་སུམ་དེ་ཡང་དོན་སྔོན་པོའི་རྣམ་པས་སྟོང་ན་
དེ་སྟོང་པའི་ཕྱིར། ཁྱབ་སྟེ། སྔོན་པོའི་རྣམ་པ་མི་གསལ་བར་སྣང་
བ་འདི་སྔོན་པོ་དྲན་པའི་ཤེས་པ་ནི། སྔོན་པོ་འཛིན་པའི་དྲན་ཤེས་
ཡིན་ལ། དེ་ཡང་མྱོང་བ་སྔོར་སྣང་དབང་ཤེས་ལས་བྱུང་བའི་ཕྱིར།
ཁོ་ན་རེ། མ་གྲུབ་སྟེ། སྔོན་པོ་ལས་དངོས་སུ་སྐྱེས་པའི་ཕྱིར་ཞེ་ན།
དེ་འདྲའི་དྲན་ཤེས་ཆོས་ཅན། ཁྱོད་དོན་སྔོན་པོ་ལས་དངོས་སུ་སྐྱེས་
པ་མ་ཡིན་པར་ཐལ། ཁྱོད་སྐྱེ་བ་ལ་མངོན་དུ་ཕྱོགས་པ་དེའི་ཚེ་ན་དེ་
– 531 -
，
|
*，
， ，，་
་་་ - ：：
བྷ
མི–– •
•
• +++* *#* =
+ -l4:: •:༤ **
*t -
• •བas++
v
ཀ，H, t+
+
+
+
r="#
*
,r
'ཎ ''
:
- "
. - ，，
་，
་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
씤 의 62
འགགས་ནས་མེད་པའི་ཕྱིར། གཞན་ཡང་སྔོན་པོ་ལས་དངོས་སུ་
སྐྱེས་པས་སྔོན་པོའི་རྣམ་པ་ཤར་བ་དེར་འགྱུར་ན། སྔོན་པོ་འཛིན་
པའི་དྲན་ཤེས་དེ་ལྟང་མྱོང་བ་སྔོ་འཛིན་མངོན་སུམ་དེ་ལའང་ཆོས་
ཅན། སྔོན་པོའི་རྣམ་པ་ཤར་བ་དེར་འགྱུར་བར་ཐལ། དེ་ལས་
དངོས་སུ་སྐྱེས་པའི་ཕྱིར། གཞན་ཡང༌། སྔོན་པོ་འཛིན་པའི་དྲན་
ཤེས་ཆོས་ཅན། ཁྱོད་ལ་ཤར་བའི་སྔོན་པོའི་རྣམ་པ་དེ་ནི་སྔོན་པོ་
རང་མཚན་པའི་གཟུང་དོན་གྱིས་གཏད་པ་མིན་ཏེ། ཁྱོད་སྔོན་པོ་
གསལ་བར་སྣང་པའི་རྣམ་པས་དབེན་པ་ཡིན་པའི་ཕྱིར། ཁོ་ན་རེ།
མ་ཁྱབ་སྟེ། སྔོན་པོ་འཛིན་པོའི་དྲན་ཤེས་ལ་ ཤར་བའི་སྔོན་པོའི་
རྣམ་པ་དེ་ནི། དྲན་ཤེས་རང་ལས་རྫས་ཐ་དད་པའི་ཕྱི་རོལ་གྱི་སྔོན་
པོ་ཡིན་པའི་ཕྱིར་ཞེ་ན། དྲན་ཤེས་དེ་ཡི་གཟུང་དོན་ཡིན་ནོ་ཞེ་ན།
འོ་ན་དྲན་ཤེས་དེ་ལ་ ཤར་བའི་སྔོན་པོའི་རྣམ་པ་དེ་རང་ཡུལ་དེར་
གནས་པའི་སྐྱེས་བུ་གཞན་གྱིས་ཀྱང་དྲན་ཤེས་དེ་རྒྱུད་ལྡན་གྱི་སྐྱེས་བུ་
དེ་བཞིན་དུ་རྟོགས་པར་འགྱུར་བར་ཐལ། དེ་ཕྱི་རོལ་གྱི་སྔོན་པོ་
ཡིན་པའི་ཕྱིར། ཁོ་ན་རེ། མ་ཁྱབ་སྟེ། དེ་འདྲའི་རྣམ་པ་དེ་དྲན་
ཤེས་དེ་རྒྱུད་ལྡན་གྱི་སྐྱེས་བུ་བདག་ཉིད་ཁོ་ན་ལ་དུས་རྟག་ཏུ་འབྲེལ་བ་
ཁོ་ན་ཡིན་པས་གཞན་གྱིས་མི་རྟོགས་པ་ཡིན་པའི་ཕྱིར་ཞེ་ན། འོ་ན་
དེ་འདྲའི་རྣམ་པ་དེ་འདི་ལྟ་བུའོ། ། ཞེས་བརྗོད་ཀྱང་གཞན་ གྱིས་་་
རྟོགས་ པར་ མི་ འགྱུར་ བར་ ཐལ། ཕྱོགས་ སྔའི་ རྟགས་ དེའི་ ཕྱིར།
ཁོ་ན་རེ། འདོད་དེ། སྔོན་པོ་འཆད་པ་པོ་དང་ཉན་པ་པོའི་བློ་དེ་
གཉིས་གཅིག་ཡུལ་གཅིག་གིས་མི་རྟོགས་པའི་ཡུལ་རྫས་ཐ་དད་ཁོ་ན་
ལ་འཇུག་པའི་ཕྱིར་ཏེ། སྔོན་པོ་འཆད་པ་པོ་དང་ཉན་པ་པོའི་བློའི་
ཡུལ་གཉིས་དེ། སྔོན་པོ་འཆད་པ་པོ་དང་ཉན་པ་པོའི་གང་ཟག་རེ་
རེ་ཁོ་ན་དག་དང་ཡུལ་ཡུལ་ཅན་དུ་འབྲེལ་བ་ཡིན་པའི་ཕྱིར་ཞེ་ན་ནི།
ir iris ir do
— 532



རྣམ་འགྲེལ་ལེའུ་གསུམ་པའི་ཊཱིཀྐ
འོ་ན། དོན་སྔོན་པོ་གཅིག་ལ་ཐུན་མོང་དུ་མངོན་པར་ཞེན་པའི་
བདག་ཉིད་ཅན་གྱི་སྔོན་པོ་འཆད་པ་པོ་དང༌། ཉན་པ་པོའི་སེམས་
དག་གིས་སྔོན་པོ་ལ་དམིགས་ནས། འདི་སྔོན་པོའོ་ཞེས་མཚམས་
སྦྱོར་ཞིང་། སྦྱར་བ་ལྟར་དུ་གོ་བར་ནི་མི་འགྱུར་བར་ཐལ། དེ་
གཉིས་གཅིག་ཡུལ་གཅིག་གིས་མི་རྟོགས་པའི་ཡུལ་རྫས་ཐ་དད་ཁོ་ན་
ལ་འཇུག་པ་ཡིན་པའི་ཕྱིར། འདོད་ན། ཐོས་བྱུང་གི་ཤེས་རབ་
རྒྱུན་ཆད་པར་ཐལ་ལོ། ། ཁོ་ན་རེ། གལ་ཏེ་་མ་ཁྱབ་སྟེ། སྔོན་པོ་
འཆད་པ་པོ་དང་། ཉན་པ་པོའི་བློའི་ཡུལ་སྔོན་པོ་གཉིས་པོ་དེ་ཚུལ་
འདྲ་བ་ལས་དེ་གཉིས་གཅིག་པར་ཐ་སྙད་འདོགས་པ་ཡོད་པའི་ཕྱིར་
ཞེ་ན། དེ་མི་འཐད་པར་ཐལ། སྔོན་པོ་འཆད་པ་པོའི་བློ་ཡུལ་དེར་
སྣང་བའི་སྔོན་པོ་དེ་ཉན་པ་པོའི་བློ་ལ་སྣང་བ་མིན་། ཉན་པ་པོས་ཇི་
ལྟར་བཟུང་བའི་སྔོན་པོ་དེ་འཆད་པ་པོའི་བློ་ལ་སྣང་བ་མ་ཡིན་པའི་
ཕྱིར། རྟགས་ཁས་བླངས་ཏེ། བློ་དེ་གཉིས་གཅིག་ཡུལ་གཅིག་
གིས་མ་རྟོགས་པའི་ཡུལ་རྫས་ཐ་དད་པའི་བདག་ཉིད་ཁོ་ན་ལ་འཇུག་
པའི་ཕྱིར། དེས་ན། སྔོན་པོ་འཛིན་པའི་དྲན་བློ་གཟུང་དོན་མེད་
པ་ཅན་དུ་འགྱུར་བར་གྲུབ་སྟེ། སྔོན་པོའི་རིགས་དོན་གཞན་དང་།
སྔོན་པོའི་མིང་སོགས་ལྡན་མིན་འདུ་བྱེད་རང་མཚན་སོགས་དྲང་ཤེས་
དེའི་གཟུང་དོན་མིན་པ་དེའི་ཚེ་སྟེ་དེའི་ཕྱིར། གཉིས་པ་ལ། རྣམ་
བཅས་འཐད་པ་དང༌། རྣམ་མེད་མི་འཐད་པ། དོན་བསྡུ་བའོ། །
དང་པོ་ནི། སྔོན་པོ་ཉམས་སུ་མྱོང་བའི་རྣམ་པར་ཤེས་པ་དེ་
ཡང་ནི་ཆོས་ཅན། ཁྱོད་གཟུང་རྣམ་དང་འཛིན་རྣམ་གྱི་ཆ་གཉིས་ལ་
ནི་བརྟེན་པར་འགྱུར་བ་ཡིན་ཏེ། ཁྱོད་དེ་ཡིན་པར་རང་ལས་གཟུང་
བའི་རྣམ་པ་གཅིག་གིས་ལྷག་པས་ཁྱད་པར་དུ་བྱས་པ་ཅན་གྱི་རང་
དྲན་པའི་ཤེས་པ་དེ་ཡིས་དམིགས་པར་འགྱུར་བའི་ཕྱིར། སྔོ་འཛིན་
- 533 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དབང་མངོན་དེ་ལ་སྔོན་པོའི་རྣམ་པ་ཤར་བ་ལས་གཞན་དུ་དེ་སྔོན་
པོའི་རྣམ་པ་ཅན་མིན་ན། སྔོ་འཛིན་དབང་མངོན་དྲན་པ་ཆོས་ཅན།
ཁྱོད་ ལ་ ཅི་ ལྟར་སྔོ་འཛིན་དབང་པོའི་རྣམ་ པ་ ཅན་དུ་གནས་ པ་ སྟེ།
སྣང་བར་མི་འགྱུར་བར་ཐལ། སྔོ་འཛིན་མངོན་སུམ་ལ་སྔོན་པོའི་
རྣམ་པ་མ་ཤར་བའི་ཕྱིར། སྔ་མའི་རྟགས་སྒྲུབ་པ་ནི། སྔོ་འཛིན་
མངོན་སུམ་དྲན་པའི་ཤེས་པ་དེ་སྔོ་འཛིན་མངོན་སུམ་ལས་གཟུང་བའི་
རྣམ་པ་གཅིག་གིས་ལྷག་པ་ཡིན་ཏེ། རྒྱུ་མཚན་འདི་ལྟར་སྔོ་འཛིན་
མངོན་སུམ་དང་། དེ་དྲན་པའི་ཤེས་པ་དང༌། དྲན་ཤེས་དེ་དྲན་
པའི་ཤེས་པ་སོགས་ཕྱི་མ་ཕྱི་མའི་ཤེས་པ་རྣམས། སྔ་མ་སྔ་མ་རྣམས་
ལས་ གཟུང་རྣམ་ གཅིག་ སྟེ་ རེ་རེས་ ལྷག་ པ་ ཉིད་ཡིན་ པའི་ཕྱིར་ཏེ།
ཤེས་པ་གཉིས་པ་སྔོ་འཛིན་མངོན་སུམ་དྲན་པའི་ཤེས་པ་དེ་ནི་དོན་གྱི་
ངོ་བོ་སྟེ་གཟུང་བའི་རྣམ་པ་གཉིས་དང་། བདག་གི་འཛིན་པའི་
རྣམ་པ་ཅན་འགའ་ཞིག་ཏུ་ཤེས་པ་གསུམ་པ་རང་དྲན་པའི་ཤེས་པ་དེ་
ཡིས་ནི་རྟོགས་པར་འགྱུར་བ་ཡིན་པའི་ཕྱིར། གཉིས་པ་ནི། ཁོ་ན་
རེ། གལ་ཏེ་སྔོ་འཛིན་མངོན་སུམ་དོན་སྔོན་པོའི་དངོས་འབྲས་ཡིན་
པ་ཉིད་ཀྱིས། སྔོར་སྣང་དབང་ཤེས་དྲན་པ་ན་དོན་སྔོན་པའི་རྣམ་
ལྡན་དུ་དྲན་པའི་ཕྱིར་ན། འཁྲུལ་པ་དྲན་ཤེས་དེ་ཡིས་སྔོ་འཛིན་
མངོན་སུམ་སྔོན་པོའི་རྣམ་ལྡན་དུ་བསྲེ་བ་སྟེ་དྲན་པ་ཡིན་གྱི། སྔོ་
འཛིན་མངོན་སུམ་ལ་སྔོན་པོའི་རྣམ་པ་ཤར་བས་དེ་ལྟར་དྲན་པ་མིན་
ནོ་ཞེ་ན། འོ་ན་སྔོར་སྣང་དབང་ཤེས་ཆོས་ཅན། ཁྱོད་དྲན་པ་ན་
ཁྱོད་ཀྱི་བདག་རྐྱེན་སྣང་བ་དང་། ཡིད་བྱེད་དེ་མ་ཐག་རྐྱེན་ལའང་
རྣམ་ ལྡན་དུ་དྲན་པ་དེར་འགྱུར་བར་ཐལ། དེ་གཉིས་ཀྱི་དངོས་
འབྲས་ཡིན་པའི་ཕྱིར། དེ་བཞིན་དུ་འབྲས་བུ་ཐམས་ཅད་ཀྱང་རང་
གི་དངོས་རྒྱུ་དང་ལྷན་ཅིག་ཏུ་འཛིན་ཅིང་དྲན་པར་འགྱུར་བར་ཐལ།
- 534 ཕ



རྣམ་འགྲེལ་ལེའུ་གསུམ་པའི་ཊཱིཀྐ
འབྲས་བུ་ཐམས་ཅད་རང་གི་དངོས་རྒྱུའི་དངོས་འབྲས་ཡིན་པའི་ཕྱིར།
འདོད་ན། རྫ་མཁན་ལ་སོགས་པ་དྲན་པ་མེད་པར་རྫའི་བུམ་པ་
དྲན་པར་མི་འགྱུར་བར་ཐལ། འདོད་པ་དེའི་ཕྱིར། ཡིད་བྱེད་
ལའང་དེར་འགྱུར་རོ་ཞེས་ན་མི་མཚུངས་ཏེ། སྔོ་འཛིན་མངོན་སུམ་
ལ་རྐྱེན་གཞན་གཉིས་ཀྱིས་མ་བྱས། སྔོན་པོས་བྱས་པའི་ཁྱད་པར་
གང་ལས་སྔོ་འཛིན་དབང་པོའི་ ཤེས་པ་ནི་དོན་སྔོན་པོ་དང་འདྲ་བ་
བསྟན་པ་ སྟེ་ ལྷན་གཅིག་ ཏུ་ དྲན་པར་བྱེད་ པ་ ཡིན་པའི་ཕྱིར་ཞེ་ན།
སྔོ་འཛིན་མངོན་སུམ་ལ་སྔོན་པོས་བྱས་པའི་ཁྱད་པར་དེ་ཆོས་ཅན།
སྔོ་འཛིན་མངོན་སུམ་དེ་སྔོན་པོ་དང་འདྲ་བ་ལས་གཞན་དུ་ཅིར་་་་
འགྱུར་ཏེ། འདྲ་བ་དེ་ཉིད་ཡིན་པར་ཐལ། ཁྱོད་སྔོ་འཛིན་དབང་
པོའི་མངོན་སུམ་དང་ལྷན་ཅིག་ཏུ་དྲན་པའི་རྒྱུའི་གཙོ་བོ་ཡིན་པའི་
ཕྱིར། རྟགས་གསལ་ཁས། དཔེར་ན། མཚེ་མ་སྤུན་ལ་སོགས་
པ་ལ་འདྲ་བའི་གཅིག་ཏུ་འཁྲུལ་བ་མཐོང་བ་བཞིན་ནོ། །གཞན་ཡང་།
ཤེས་པ་གཉིས་པ་སྔོ་འཛིན་མངོན་སུམ་དྲན་པའི་རང་བཞིན་དེ་འཛིན་
རྣམ་གཅིག་པུ་ལ་ནི་རྣམ་པར་གནས་པ་ཡིན་པར་ཐལ། ཤེས་པ་
དང་པོ་སྔོ་འཛིན་མངོན་སུམ་དེའི་རང་བཞིན་ཚུལ་གཉིས་པ་ཅན་མིན་
པར་འཛིན་རྣམ་གཅིག་པུ་ལ་གནས་པ་ཡིན་པའི་ཕྱིར། འདོད་ན།
སྔོན་པོའི་འཛིན་པའི་བློ་དེ་ཉིད་ངེས་པར་འཛིན་ཅིང་དྲན་པའི་སེམས་
ཀྱིས་སྔོ་འཛིན་མངོན་སུམ་དང་། དེ་དྲན་པའི་བློ་གཉིས་སོ་སོར་
འབྱེད་ནུས་པར་འགྱུར་བ་མ་ཡིན་པར་ཐལ། ཤེས་པ་སྔ་མ་དེ་
གཉིས་འཛིན་རྣམ་རྐྱང་པ་ཅན་དུ་མཚུངས་པའི་ཕྱིར། གསུམ་པ་ནི།
དེ་ཡན་གྱིས་སྔོར་སྣང་དབང་ཤེས་དྲན་པའི་བློས་སྔོར་སྣང་དབང་ཤེས་
མི་དྲན་པ་ལ་གནོད་བྱེད་བསྟན་ནས། དྲན་པའི་རྟགས་འགོད་པ་ནི།
སྔོར་སྣང་དབང་ཤེས་དྲན་པའི་དྲན་ཤེས་ཀྱི་མདུན་ན་སྟེ། སྔོན་པོ་
- 535 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལ་གནས་པར་འགྱུར་བའི་སྔོ་འཛིན་དབང་བློ་ཆོས་ཅན། སྔོ་སོགས་
ངོ་བོ་རུ་སྟེ་སྔོན་པོའི་རྣམ་པ་ཤར་བ་ཡིན་ཏེ། ཁྱོད་དོན་སྔོན་པོ་དང་
ལྷན་གཅིག་ཏུ་བསྲེ་བའི་བྱ་བ་དང་འབྲེལ་བ་ཅན་གྱི་བློ་གཉིས་པ་ཁྱོད་
རང་དྲན་པའི་དྲན་ཤེས་ཀྱིས་ནི། ཁྱོད་སྔོན་པོའི་རྣམ་པ་ཅན་དུ་
དམིགས་པར་འགྱུར་བའི་ཕྱིར་ཏེ། དེ་ལྟར་མི་འགྱུར་བ་ལ་གནོད་
བྱེད་བསྟན་ཟིན་པ་དེའི་ཕྱིར། སྔོན་པོའི་རྣམ་པ་ཤར་བ་ལས་གཞན་
དུ་སྔོན་པོའི་དངོས་འབྲས་ཡིན་མིན་གྱི་ཁྱད་པར་ལས། སྔོན་པོའི་
རྣམ་ལྡན་དུ་དྲན་མི་དྲན་གྱི་ཁྱད་པར་འཇོག་ན་ཤེས་པ་དང་པོ་ སྔོ་
འཛིན་མངོན་སུམ་གཅིག་པུ་ཉིད་སྔོན་པོ་དང་ཡུལ་ཡུལ་ཅན་དུ་འབྲེལ་
ཞིང་དྲན་པར་འགྱུར་གྱི་སྔོ་འཛིན་མངོན་སུམ་དྲན་པའི་ཤེས་པ་དང་།
དྲན་ཤེས་དེ་དྲན་པའི་ཤེས་པ་སོགས། ཤེས་པ་ཕྱི་མ་ཕྱི་མ་རྣམས་
སྔོན་པོའི་རྣམ་ལྡན་དུ་དྲན་པ་མ་ཡིན་པར་ཐལ། སྔོ་འཛིན་མངོན་
སུམ་ གཅིག་ པུ་ དོན་ སྔོན་ པོ་ ལས་ དངོས་ སུ་ བྱུང༌ བའི་ ཕྱིར་ དང་།
དྲན་ཤེས་ཕྱི་མ་རྣམས་སྔ་མའི་དོན་སྔོན་པོ་དང་དངོས་སུ་འབྲེལ་པ་
མཐོང་བ་མེད་པ་ཡིན་པའི་ཕྱིར། གསུམ་པ་ལ། བློ་ཚུལ་གཉིས་པ་
ཅན་དུ་ལྷན་ཅིག་དམིགས་ངེས་ཀྱིས་སྒྲུབ་པ་དང༌། རྩོད་པ་སྤོང་བ།
དོན་བསྡུ་བའོ། །
དང་པོ་ནི། དོན་འབྲས་ཉིད་ཀྱིས་ཤེས་དྲན་ན། ཞེས་པར།
སྔོ་འཛིན་ཚད་མ་སྔོན་པོའི་དངོས་འབྲས་སུ་ཁས་བླངས་བྱུང་བ་ལ།
དེ་མི་འཐད་དེ། དེ་གཉིས་རྫས་གཞན་མ་ཡིན་པའི་ཕྱིར། དེའི་རྒྱུ་
མཚན་ནི། ཡུལ་སྔོན་པོ་ནི་ཆོས་ཅན། སྔོ་འཛིན་ཚད་མ་དེ་ལས་
རྫས་གཞན་ཉིད་དུ་རིགས་པའི་རྣམ་པ་གང་གིས་འགྲུབ་པར་འགྱུར་བ་
མི་འཐད་པར་ཐལ། ངེས་པར་སྔོ་འཛིན་ཚད་མའི་བློ་དང་ལྷན་ཅིག་
ཏུ་ཅིག་ཅར་དུ་ནི་མྱོང་བར་འགྱུར་བའི་ཕྱིར། ཁོ་ན་རེ། དེ་གཉིས་
– 536 -



རྣམ་འགྲེལ་ལེའུ་གསུམ་པའི་ཊཱིཀྐ
རྫས་ཐ་དད་དུ་མེད་ན། དེ་རྫས་ཐ་དད་དུ་སྣང་བའི་བློ་སྐྱེ་བ་འགལ་
ལོ་ཞེ་ན། དེ་མི་འགལ་ཏེ། རྣམ་ཤེས་འཁྲུལ་བའི་དབང་གིས་སྣང་
བའི་ཕྱིར། དཔེར་ན། རྣམ་ཤེས་འཁྲུལ་པས་ཟླ་བ་གཅིག་གི་གོ་
སར་ཟླ་བ་གཉིས་མེད་པར་ཡང་ཐ་དད་པ་གཉིས་མཐོང་བ་བཞིན་
ནོ། །རྩ་བའི་རྟགས་ཀྱི་ལྡོག་ཁྱབ་གྲུབ་སྟེ། སྔོ་སེར་ལྟ་བུ་རྫས་ཐ་དད་
དག་ལ་ནི་ལྷན་ཅིག་མྱོང་བའི་ངེས་པ་ཡོད་པ་མ་ཡིན་པའི་ཕྱིར། རྩ་
བའི་རྟགས་སྒྲུབ་པ་ནི། སྔོན་པོ་ཆོས་ཅན། ཁྱོད་ཁྱོད་འཛིན་ཚད་
མ་དང་ལྷན་ཅིག་དམིགས་ངེས་ཡིན་ཏེ། ཁྱོད་ཁྱོད་འཛིན་ཚད་མ་
དང་དུས་མཉམ་ཐ་དད། མྱོང་བ་ཁྱོད་འཛིན་ཚད་མ་དམིགས་བྱེད་
ཀྱི་རྫས་སུ་སྐྱེས་པ་མེད་པར་དོན་ཁྱོད་འགའ་དམིགས་བྱེད་ཀྱི་ཚད་
མའི་རྗེས་སུ་སྐྱེས་པ་མེད་པའམ། དོན་ཁྱོད་དམིགས་བྱེད་ཀྱི་ཚད་
མའི་རྗེས་སུ་སྐྱེས་པ་མེད་པ་ཡི་མྱོང་བ་ཁྱོད་འཛིན་ཚད་མ་ཡང་མྱོང་
བར་འགྱུར་བ་སྟེ། དམིགས་བྱེད་ཀྱི་ཚད་མའི་རྫས་སུ་སྐྱེས་པ་མ་
མཐོང་བའི་ཕྱིར། འདོད་ན། སྔོན་པོ་དང་སྔོ་འཛིན་ཚད་མ་དེ་
དག་ཆོས་ཅན། རྫས་ཐ་དད་མིན་ཏེ། ལྷག་ཅིག་དམིགས་ངེས་
ཡིན་པ་དེས་ནའི་ཕྱིར། དེས་ན། ཤེས་པ་སྔོ་འཛིན་ཚད་མ་རང་
དུས་ན་སྣང་བའི་དོན་སྔོན་པོ་ནི་ཆོས་ཅན། ཤེས་པ་སྔོ་འཛིན་ཚད་
མ་ལས་རྫས་གཞན་མིན་པ་ཟློག་པར་རབ་ཏུ་དཀའ་བ་ཉིད་ཡིན་ཏེ།
ཁྱོད་སྔོ་འཛིན་ཚད་མ་དང་རྫས་གཞན་མ་ཡིན་པར་ལྷན་ཅིག་དམིགས་
ངེས་ཀྱི་རྟགས་ཀྱིས་བསྒྲུབས་ཟིན་པ་དེའི་ཕྱིར། གཉིས་པ་ལ། ཕྱི་
རོལ་གྱི་དོན་ཡོད་པའི་སྒྲུབ་བྱེད་དགག མེད་པའི་གནོད་བྱེད་སྤང་
བའོ། །
དང་པོ་ནི། ཁོ་ན་རེ། ལྷན་ཅིག་དམིགས་ངེས་ཀྱི་རྟགས་
ཀྱིས་སྔོན་པོ་དང་སྔོ་འཛིན་ཚད་མ་རྫས་གཞན་ཡིན་པ་བཀག་པ་མི་
- 537 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
༩
འཐད་དེ། སྔོན་པོ་ཕྱི་རོལ་གྱི་དོན་ཡིན་པ་ལ་སྒྲུབ་བྱེད་ཡོད་ཅིང༌།
ཕྱི་རོལ་གྱི་དོན་མིན་པ་ལ་གནོད་བྱེད་ཡོད་པའི་ཕྱིར། དང་པོ་ནི།
སྔོ་འཛིན་དབང་པོའི་བློ་རྣམས་ཆོས་ཅན། ཁྱོད་ལ་རང་གི་རྒྱུ་དབང་
ཡིད་ལས་རྫས་ཐ་དད་པའི་རྒྱུ་ནི་ཡོད་པར་རྗེས་སུ་དཔོག་པར་འགྱུར་
ཏེ། ཁྱོད་ཀྱི་རྒྱུ་གཞན་དབང་ཡིད་དག་ནི་ཡོད་ན་ཡང་མི་སྐྱེ་བ་སྲིད།
རེས་འགའ་སྐྱེ་བའི་ཤེས་པ་ཡིན་པའི་ཕྱིར། ཞེས་པའི་རྟགས་ལས་སྔོ་
འཛིན་དབང་མངོན་ལ། རང་གི་བདག་རྐྱེན་དང༌། དེ་མ་ཐག་
རྐྱེན་ལས་གཞན་པའི་རྐྱེན་ཡོད་པར་གྲུབ། དེ་གྲུབ་པས་དེའི་་་་
དམིགས་རྐྱེན་གྲུབ། དེ་གྲུབ་པས་སྔོན་པོ་ཕྱི་རོལ་གྱི་དོན་དུ་གྲུབ་བོ་
ཞེ་ན། སྔོ་འཛིན་དབང་པོའི་མངོན་སུམ་ཆོས་ཅན། ཁྱོད་ཀྱི་་་
དམིགས་རྐྱེན་ཡོད་ན། ཁྱོད་ཀྱི་དམིགས་རྐྱེན་དུ་གྱུར་པའི་ཕྱི་རོལ་གྱི་
སྔོན་པོ་ཡོད་མི་དགོས་ཏེ། གལ་ཏེ་ཁྱོད་རང་གི་མཚུངས་པ་དེ་མ་
ཐག་རྐྱེན་གྱི་སྟེང་གི་སྔོར་སྣང་གི་བག་ཆགས་ལས་ངེས་པར་ཁྱོད་སྔོན་
པོའི་རྣམ་ལྡན་དུ་སྐྱེ་བར་མི་སྨྲ་ན། ཁྱོད་ཀྱི་དམིགས་རྐྱེན་དུ་གྱུར་
པའི་ཕྱི་རོལ་གྱི་སྔོན་པོ་ཡོད་དགོས་ན་ཡང་། ཁྱོད་རང་གི་མཚུངས་
པ་དེ་མ་ཐག་རྐྱེན་གྱི་སྟེང་གི་སྔོར་སྣང་གི་བག་ཆགས་ལས་ངེས་པར་
སྔོན་པོའི་རྣམ་ལྡན་དུ་སྐྱེ་པའི་ཕྱིར། གཉིས་པ་ལ། རྒྱུ་འབྲས་མི་
འཐད་པ་སྤང་བ་དང་། འབྲས་རྟགས་མི་འཐད་པ་སྤང་པའོ། །
དང་པོ་ནི། ཁོ་ན་རེ། ས་བོན་ལས་མྱུ་གུ་སྐྱེ་བའི་བྱེད་པ་པོ་དང་།
དུ་བ་ལས་མེ་འགྲུབ་ པ་ཞེས་པའི་ཤེས་བྱེད་འབྲས་རྟགས་གནས་པ་
གང་ཡིན་པ་དེ་མི་འཐད་པར་ཐལ། ཕྱི་རོལ་གྱི་དོན་མེད་པའི་ཕྱིར།
ཁྱབ་སྟེ། དེ་འདྲ་ཕྱི་རོལ་དོན་ལ་བརྟེན་པ་ཅན་ཡིན་པའི་ཕྱིར་ཞེ་ན།
ས་བོན་མྱུ་གུའི་བྱེད་པ་པོ་དང༌། དུ་བ་མེའི་ཤེས་བྱེད་དུ་གནས་པ་
གང་ཡིན་པ་དེ་ཡང་ཆོས་ཅན། ཁྱོད་ཕྱི་རོལ་གྱི་དོན་ལ་བརྟེན་པ་མ་
ཡས་ 538 -



རྣམ་འགྲེལ་ལེའུ་གསུམ་པའི་ཊཱིཀྐ
ཡིན་པར་ཐལ། གལ་ཏེ་རྒྱུ་འབྲས་དེའི་ངོ་བོར་སྣང་བ་དེ་ལྟར་ངེས་
པར་འབྲེལ་ཞིང་མི་སླུ་བའི་བློའི་རྫས་ལ་བརྟེན་ནས་རྟོགས་པར་བྱེད་
ན་འགལ་བ་དག་ནི་ཅི་ཞིག་ཡོད་དེ་མེད་པའི་ཕྱིར། གཉིས་པ་ནི།
འབྲས་རྟགས་མི་འཐད་པར་ཐལ་བའི་གནོད་བྱེད་ནི་ཕྱི་རོལ་གྱི་མེ་དུ་
མེད་ན། དུ་བ་མེས་སྐྱེ་པར་འགྱུར་བ་མིན་པར་ཐལ། དམ་བཅའ་
དེའི་ཕྱིར། འདོད་ན། འབྲས་བུ་དུ་བའི་རྟགས་ལས་རྒྱུ་མེ་རྟོགས་
པ་མིན་པར་ཐལ། འདོད་པ་དེའི་ཕྱིར། གལ་ཏེ་མེར་སྣང་བའི་
བག་ཆགས་དེ། དུ་བར་སྣང་བའི་བློ་དང་། དུ་བའི་རྒྱུ་དག་ནི་
ཡིན་པར་ཁས་ལེན་པ་ཡིན་ན་ཡང་། དུ་བའི་རྟགས་གང་ལས་མེ་
ངེས་པར་རྟོགས་པར་འགྱུར་བ་མི་འཐད་པར་ཐལ། དུར་སྣང་སྔར་
འབྱུང་ཞིང་མེར་སྣང་ཕྱིས་འབྱུང་བའི་ཕྱིར་ཞེ་ན། སེམས་ཙམ་པའི་
ལུགས་དེ་ལའང་དུ་བའི་རྟགས་ལས་ཕྱི་རོལ་གྱི་མེ་ཉིད་རྟོགས་པ་མིན་
ཡང་། མེ་རྟོགས་པར་འགྱུར་བ་འཐད་པར་ཐལ། དེ་ལའང་དུ་
བར་སྣང་བའི་བློའི་བདག་ཉིད་དུ་གྱུར་པའི་དུ་བའི་རྟགས་ལས་མེར་
སྣང་གི་བག་ཆགས་གསལ་བར་སད་པ་ཅན་གྱི་མེར་སྣང་བ་ཡི་བློའི་
བདག་ཉིད་དུ་མེ་ཉིད་ནི་རྟོགས་པར་འགྱུར་བའི་ཕྱིར། གཞན་ཡང་།
ཕྱི་རོལ་གྱི་མེ་མེད་ཀྱང་མེ་ལས་དུ་བ་སྐྱེ་བ་འཐད་དེ། སེམས་རྒྱུད་
ཡིད་ཀྱི་ཤེས་པའི་སྟེང་ནས་ཡོད་པའི་མེ་དེར་སྣང་དུ་རུང་བའི་བག་
ཆགས་ཀྱི་སྙིང་པོ་རྒྱུར་ཡོད་པ་ཅན་གྱི་མེར་སྣང་པའི་བློའི་བདག་ཉིད་
དུ་གྱུར་པའི་མེ་དེ། དུ་བར་ནི་སྣང་བའི་མངོན་སུམ་གྱི་བློ་དང༌།
དུ་བ་དག་གསལ་བར་སྐྱེད་བྱེད་ཡིན་པ་དེས་ནའི་ཕྱིར། གསུམ་པ་
ནི། དེས་ན་མེ་དུ་རྒྱུ་འབྲས་སུ་ཁས་ལེན་པ་ལ་ཕྱི་རོལ་གྱི་མེ་དུ་ཁས་
ལེན་མི་དགོས་ཏེ། རིགས་པ་ཤེས་པའི་མཁས་པ་རྣམས་ལ། བློའི་
རྫས་སུ་གྱུར་པའི་མེ་ལས། དུ་བ་སྐྱེ་བའི་རྣམ་གཞག་བརྗོད་མ་ཐག་
- 539 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པ་འདི་ཡོད་པའི་ཕྱིར། ཁོ་ན་རེ། འདིར་ཕྱི་རོལ་གྱི་དོན་བཀག་
པའི་སྒོ་ནས་བློ་ཚུལ་གཉིས་སུ་སྒྲུབ་པ་དང་། གོང་དུ་ཡུལ་ཤེས་དེ་ཡི་
ཤེས་པ་ཡི། ཞེས་སོགས་ལ་བརྟེན་ནས་ཕྱི་རོལ་གྱི་དོན་ཁས་བླངས་
པའི་སྒོ་ནས་བློ་ཚུལ་གཉིས་སུ་བསྒྲུབས་པ་འགལ་ལོ་ཞེ་ན། དེ་མི་
འགལ་ཏེ། དེར་ཆོས་ཀྱི་བདག་མེད་བསྟན་པའི་སྣོད་དུ་མི་རུང་བའི་
གདུལ་བྱ་འགའ་ཞིག་ཁ་དྲང་བའི་ཕྱིར་དུ། ཕྱི་རོལ་གྱི་དོན་ཁས་
བླངས་པ་ལ་ནི་བརྟེན་ནས་སུ། བློ་ཚུལ་གཉིས་སུ་སྒྲུབ་པའི་རིགས་
པ་བརྗོད་པ་ཡིན་པའི་ཕྱིར། ཁོ་ན་རེ། སྔོ་འཛིན་མངོན་སུམ་གྱི་
སྟེང་ན་གཟུང་རྣམ་དང་འཛིན་རྣམ་གྱི་ཚུལ་གཉིས་ཡོད་ཀྱང་། དེ་
གཉིས་རྫས་གཅིག་མིན་ཏེ། དེ་གཉིས་རྫས་ཐ་དད་ཡིན་པའི་ཕྱིར།
དེས་ན། དེ་ཕྱིར་གཅིག་ལ་ཚུལ་གཉིས་ཡོད་ཅེས་པར། སྔོ་འཛིན་
མངོན་སུམ་ལ་གཟུང་རྣམ་དང༌། དེའི་ངོ་བོར་གྱུར་པའི་འཛིན་རྣམ་
གྱི་ཚུལ་གཉིས་བཤད་པ་མི་འགྲུབ་བོ་ཞེ་ན། སྔོ་འཛིན་མངོན་སུམ་
གྱི་གཟུང་རྣམ་དང་འཛིན་རྣམ་གཉིས་པོ་དེ་ཡང་ནི་ཆོས་ཅན། རྫས་
གཞན་མིན་ཏེ། ལྷན་ཅིག་མྱོང་བའི་ངེས་པའི་རྟགས་ལས་གྲུབ་པའི་
ཕྱིར། གཉིས་པ་རྣམ་འགྲེལ་མཛད་པ་རང་ཉིད་ཀྱིས་རིགས་པ་་་
གཞན་བསྟན་པ་ལ། དབང་ཤེས་མ་འཁྲུལ་བ་ལ་བརྟེན་ནས་བློ་ཚུལ་
གཉིས་སུ་སྒྲུབ་པ་དང༌། འཁྲུལ་པ་ལ་བརྟེན་ནས་སྒྲུབ་པའོ། །དང་
པོ་ནི། སྔོ་འཛིན་མངོན་སུམ་དེ་དོན་སྔོན་པོ་ལས་སྔོན་པོའི་རྣམ་
ལྡན་དེ་ལྟར་སྣང་བ་མིན་ན། འོ་ན་སྔོན་པོ་ལ་ཐག་ཉེ་རིང་བར་མ་
གསུམ་ནས་ལྟ་བ་དེའི་ཚེ། སྔོན་པོ་དེ་ཡི་དོན་ཅན་གྱི་ཡིད་སྔོ་འཛིན་
དབང་ཤེས་གསུམ་པོ་ཀུན་ནི་ཆོས་ཅན། དེ་སྣང་ཚུལ་གྱི་རང་བཞིན་
གཅིག་པ་ཉིད་དུ་འགྱུར་བར་ ཐལ། དོན་ གྱི་ རང་བཞིན་སྔོན་པོ་
གཅིག་ རྣམ་ མེད་ ཐུག་ ཕྲད་ དུ་ འཛིན་ པར་ ཁྱད་ མེད་ པའི་ ཕྱིར།
- 540 -



རྣམ་འགྲེལ་ལེའུ་གསུམ་པའི་ཊཱིཀྐ
རྟགས་ཁས། འདོད་མི་ནུས་ཏེ། བདག་རྐྱེན་དབང་པོའི་ཁྱད་
པར་ གྱིས་ སྔོན་པོ་ཆེས་ གསལ་བ་ དང་། ཅུང་མི་ གསལ་བ་དང་།
དེ་གཉིས་འདྲེན་མ་ལ་སོགས་པ་སྣང་བའི་ཚུལ་ཐ་དད་པར་འཛིན་པ་
ཡི་ཤེས་པ་གསུམ་པོ་དེས། དོན་སྔོན་པོ་གཅིག་ལ་དམིགས་ པར་
མཐོང་བའི་ཕྱིར། ཉེས་པ་དེ་ཁྱེད་རང་ལ་ཡང་མཚུངས་སོ་ཞེ་ན།
དོན་སྔོན་པོ་ལ་བརྟེན་ནས་འབྱུང་བར་འགྱུར་ཞིང་། སྔོན་པོ་དེ་ཡི་
རྣམ་པའི་ངོ་བོའི་རྗེས་སུ་བྱེད་པའི་དབང་ཤེས་གསུམ་པོ་དེ་ནི་ཆོས་
ཅན། སྔོན་པོ་ལ་དམིགས་པར་མཚུངས་ཀྱང་ཁྱོད་ལ་སྔོན་པོ་གསལ་
མི་གསལ་གྱི་ཁྱད་པར་འཐད་དེ། སྔོན་པོ་ལས་གཞན་པའི་རྒྱུ་དབང་
པོ་སྐྱོན་ཡོད་མེད་དང༌། དེ་མ་ཐག་རྐྱེན་ཡིད་བྱེད་གསལ་མི་གསལ་
གྱི་ཁྱད་པར་འགའ་ཞིག་ལས་ཀྱང་། སྔོན་པོའི་དབྱིབས་སོགས་་་་
གསལ་མི་གསལ་གྱི་ཆ་འགའ་ཡིས་ནི། སྔོན་པོ་གསལ་མི་གསལ་ཐ་
དད་དུ་འགྱུར་བའི་ཕྱིར། དཔེ་འདི་ལྟར། ཕ་ལ་བརྟེན་ནས་སྐྱེས་
པའི་བུ་དེ་ཕ་དེ་ཡི་ནི་གཟུགས་དང་འདྲ་བ་ཡིན་ཡང་། ལས་ཀྱི་ཁྱད་
པར་འགའ་ཞིག་ལས་ནི་སྐྱེ་མཆེད་དངས་མི་དངས་སོགས་ཆ་འགའ་
ཡིས་ནི་ཕའི་གཟུགས་ལས་ཐ་དད་པར་ནི་དམིགས་པ་ཡིན་པ་བཞིན་
ནོ། །གཉིས་པ་ནི། མར་མེའི་རྩེ་མོ་ལ་སོགས་པའི་དཀྱིལ་འཁོར་ཁྲ་
བོའི་རྣམ་པར་སྣང་བའི་བློ་ཚུལ་གཉིས་པ་ཅན་ཡིན་པར་ཐལ། མར་
མེའི་རྩེ་མོ་ལ་མེད་བཞིན་དུ་རྨ་བྱའི་མདོངས་ཀྱི་རྣམ་པ་ཅན་སྔོ་བ་དང་།
དམར་བ་དང་། མདངས་གསལ་བར་མིག་མི་གསལ་བས་མཐོང་
བར་འགྱུར་བའི་ཕྱིར། ཁོ་ན་རེ། མ་གྲུབ་སྟེ། མར་མེའི་རྩེ་མོ་ཁྲ་
སྒོར་བ་དེ་ཕྱི་རོལ་གྱི་དངོས་པོ་ཡིན་པའི་ཕྱིར་ཞེ་ན། འོ་ན་མར་མེའི་
རྩེ་མོའི་སྟེང་གི་ཁྲ་སྒོར་བ་ཆོས་ཅན། ཁྱོད་དབང་པོ་གསལ་བའི་
ཤེས་པ་ལ་སྣང་བའི་ནུས་པ་ཅིས་མེད་དེ་ཡོད་པར་ཐལ། ཁྱོད་་་་
- 541 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དབང་ ཤེས་ ཀྱི་མཐོང་རུང་ གི་ ཕྱི་རོལ་ གྱི་ དངོས་ པོ་ ཡིན་ པའི་ ཕྱིར། །
གཞན་ཡང་། མར་མེའི་རྩེ་མོ་ཁྲ་སྒོར་བ་མཐོང་བའི་དབང་ཤེས་
ཆོས་ཅན། ཁྱོད་ཀྱིས་མར་མེའི་ ཁྲ་སྒོར་བ་དེ་མཐོང་བ་རང་གི་་་་
བདག་རྐྱེན་དབང་པོ་ཉམས་པའི་དབང་གིས་མཐོང་བའང་ཇི་ལྟར་
ཡིན་པ་མི་འཐད་པར་ཐལ། ཡང་དག་པར་གྲུབ་པའི་ཕྱི་རོལ་གྱི་
དངོས་པོ་གཟུང་དོན་དུ་མཐོང་བའི་བློ་ཡིན་པའི་ཕྱིར། རྟགས་ཁས།
འདོད་ན། དེ་འདྲའི་དབང་ཤེས་དེའི་བདག་རྐྱེན་མིག་དབང་གི་
རྐྱེན་དེ་རབ་རིབ་ཀྱིས་སྦྱངས་ནས་མིག་གི་དབང་པོ་གསལ་བའི་མིག་
ཤེས་ཀྱི་ཡུལ་ལས་འདས་པའི་མར་མེའི་རྩེ་མོའི་ཁྲ་སྒོར་བ་དེ་མཐོང་བ་
ཡིན་པར་ཐལ། དེས་རབ་རིབ་ཀྱིས་དབང་གིས་དེ་འདྲའི་ཁྲ་སྒོར་བ་
མཐོང་བ་གང་ཞིག འདོད་པ་དེའི་ཕྱིར། གཞན་ཡང་། དབང་
ཤེས་དེ་ལ་མིག་ཤེས་སྐྱོན་མེད་གཞན་གྱིས་མཐོང་བའི་མར་མེའི་རྩེ་མོ་
ཁྲ་སྒོར་བས་དབེན་པའི་མར་མེའི་དོན་དེ་ཡང་ཇི་ལྟ་བུར་ན་གསལ་
བར་སྣང་བ་མིན་ཏེ་ཡིན་པར་ཐལ། དེས་མར་མེའི་རྩེ་མོའི་སྟེང་ན་
ཡང་ དག་ པར་ གྲུབ་ པའི་ དོན་ མཐོང་ པའི་ ཕྱིར། རྟགས་ ཁས།
མར་མེའི་རྩེ་མོའི་ཁྲ་སྒོར་བ་དེ་དབང་ཤེས་དེའི་གཟུང་དོན་མིན་པར་
མ་ཟད། དེའི་རྒྱུ་ཡང་མིན་པར་སྟོན་པ་ནི་དབང་ཤེས་དེ་ཆོས་ཅན།
མར་མེའི་ལས་གཞན་དེའི་སྟེང་གི་ཁྲ་སྒོར་བ་ནི་ཁྱོད་ཀྱི་རྒྱུ་མ་ཡིན་པར་
ཐལ། ཁྱོད་དང་མར་མེ་གཉིས་ཀྱི་བར་གྱི་སྣང་པ་དང་། དབང་པོ་
དང་ཡིད་ལ་བྱེད་པ་ལས་གཞན་མར་མེ་ནི་གཅིག་གིས་ཁྱོད་ལ་ཕན་
པའི་ནུས་པ་ཚད་མས་རྟོགས་ཀྱི། དེ་འདྲའི་ཁྲ་སྒོར་བས་ཁྱེད་ལ་
ཕན་པའི་ནུས་པ་མེད་པ་དེའི་ནའི་ཕྱིར། འདོད་ན། དེ་འདྲའི་ཁྲ་
སྒོར་བ་དེ་ཁྱོད་ཀྱི་གཟུང་དོན་གྱི་ཡུལ་ཡང་ཇི་ལྟར་ཡིན་པ་མི་འཐད་
པར་ཐལ། འདོད་པ་དེའི་ཕྱིར། ཁོ་ན་རེ། གལ་ཏེ་རྩ་རྟགས་མ་
- 542 -



རྣམ་འགྲེལ་ལེའུ་གསུམ་པའི་ཊཱིཀྐ
གྲུབ་སྟེ། ཁྲ་སྒོར་བ་དེ་ཉིད་བློ་དེའི་རྒྱུ་ཡིན་པའི་ཕྱིར་ཞེ་ན། དེ་ཁོ་
ན་རྒྱུ་ཡིན་ནམ། དེ་དང་མར་མེ་གཉིས་ཀ་ཡིན། དང་པོ་ལྟར་ན་
དེ་འདྲའི་དབང་ཤེས་ཆོས་ཅན། ཁྱོད་སྐྱེ་བ་ཇི་ལྟར་མར་མེ་ལ་ལྟོས་
པར་འགྱུར་བ་མི་འཐད་པར་ཐལ་ལོ། །གཉིས་པ་ལྟར་ན། དེ་ཆོས་
ཅན། དེ་གཉིས་ཀ་དག་ཀྱང་ཁྱོད་ཀྱི་རྒྱུ་མ་ཡིན་པར་ཐལ། དེ་
གཉིས་ཀྱི་ནང་ནས་མར་མེ་རྒྱུར་ཡོད་པ་ཙམ་གྱིས་ཁྱོད་སྐྱེ་བ་ཡོད་པའི་
ཕྱིར། གཉིས་པ་ཕྱི་རོལ་གྱི་དོན་ཁས་བླངས་པར་བློ་ཚུལ་གཉིས་སུ་
སྒྲུབ་པའི་རིགས་པ་ལ། རིགས་པ་བརྗོད་ པ་དང་། དེའི་ལན་་
དགག་པ། དོན་བསྡུ་བའོ། །
དང་པོ་ནི། ཕྱི་རོལ་གྱི་དོན་ཁས་བླངས་པའི་དབང་དུ་བྱས་ཏེ་
དབང་ཤེས་མ་འཁྲུལ་པ་དང༌། འཁྲུལ་བའི་སྣང་བ་ལ་བརྟེན་ནས་
བཟུང་རྣམ་མ་གྲུབ་པ་ལ་གནོད་བྱེད་བསྟན་ནས་ཕྱི་རོལ་གྱི་དོན་ཁས་
མ་ བླངས་ པར་ བཟུང་ རྣམ་ མ་ གྲུབ་ པ་ ལ་ གནོད་ བྱེད་ སྟོན་ པ་ ནི།
སྔོན་པོ་ལ་ཐག་ཉེ་རིང་ནས་ལྟ་བའི་དབང་ཤེས་ཆོས་ཅན། སྔོན་པོ་
དང་ཐག་ཉེ་རིང་ལ་སོགས་པའི་ཁྱད་པར་གྱིས་སྔོན་པོ་གསལ་བའི་
ཁྱད་པར་མི་རུང་བར་ཐལ། དེ་རྣམ་མེད་ཐུག་ཕྲད་དུ་འཛིན་པར་
མཚུངས་པའི་ཕྱིར། གཉིས་པ་ལ། ཡུལ་དབང་བར་གྱི་སྣང་བའི་
ཁྱད་པར་གྱི་ལན་དགག སྣང་བ་གསལ་མི་གསལ་གྱི་ལན་དགག
ལས་དབང་ལ་བརྟེན་པའི་ལན་དགག་པའོ། །
དང་པོ་ནི། བྱེ་བྲག་པ་ན་རེ། གལ་ཏེ་སྔོན་པོ་ལ་ཐག་ཉེ་
རིང་ནས་ལྟ་བའི་དབང་ཤེས་གཉིས་ལ། ཡུལ་དབང་བར་གྱི་སྣང་བ་
གསལ་མི་གསལ་གྱི་ཁྱད་པར་ལས། སྔོན་པོ་གསལ་མི་གསལ་དེར་
འགྱུར་བ་ཡིན་གྱི། སྔོན་པོའི་རྣམ་པར་ཤར་ཚུལ་གྱིས་དེར་འགྱུར་བ་
མིན་ནོ་ཞེ་ན། འོ་ན་ཡུལ་དབང་བར་གྱི་སྣང་བ་དེ་ནི་ཐག་རིང་པོས་
- 543 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བར་ཆོད་ཅིང་སྒྲིབ་བྱེད་ཀྱིས་བསྒྲིབས་པ་ཡིན་ནམ། མ་ཆོད་ཅིང་མ་
བསྒྲིབས་པ་ཡིན། དང་པོ་ལྟར་ན། དེ་འདྲ་ཆོས་ཅན། ཁྱོད་
གཉིས་ ཀས་སྔོན་པོ་གསལ་བར་མི་མཐོང་པར་མཚུངས་པར་འགྱུར་
པར་ ཐལ། ཁྱོད་གཉིས་ ཀ་ལ་ཡུལ་དབང་བར་དུ་སྒྲིབ་བྱེད་ཀྱིས་
བསྒྲིབས་ཤིང༌། སྔོན་པོའི་རྣམ་པ་མ་ཤར་པའི་ཕྱིར། གཉིས་པ་
ལྟར་ན། དེ་འདྲའི་དབང་ཤེས་ཆོས་ཅན། ཁྱོད་གཉིས་ཀས་སྔོན་
པོ་གསལ་བར་མཐོང་བར་མཚུངས་པར་འགྱུར་བར་ཐལ། ཁྱོད་
གཉིས་ཀས་སྔོན་པོ་སྒྲུབ་བྱེད་མེད་པར་རྣམ་མེད་ཐུག་ཕྲད་དུ་མཐོང་
བར་མཚུངས་པའི་ཕྱིར། གཉིས་པ་ནི། ཁོ་ན་རེ། གལ་ཏེ་སྣང་
བའི་ཁྱད་པར་སྒྲིབ་བྱེད་ལ་མི་འདོད་ཀྱི། སྔོན་པོ་ལ་ཐག་རིང་ནས་
ལྟ་བའི་ཚེ། ཡུལ་དབང་བར་གྱི་སྣང་བ་མི་གསལ་བས། སྔོན་པོ་
དེའི་ཆ་ཕྲ་མོ་འགའ་ཞིག་ནི་མ་མཐོང་ལ། དེ་ལ་ཐག་ཉེ་ནས་ལྟ་བའི་
ཚེ་དེ་ཟློག་པ་དེའི་ཕྱིར། སྔོན་པོ་གསལ་མི་གསལ་ཐ་དད་དུ་སྣང་གི་
སྔོན་པོའི་རྣམ་པ་ཤར་ཚུལ་གྱི་དབང་གིས་མིན་ནོ་ཞེ་ན། འོ་ན་སྔོན་
པོ་དེ་ཕྱི་རོལ་དོན་རགས་པ་ཆ་མེད་ཡིན་ནམ། ཆ་མེད་ཀྱི་རྡུལ་ཕྲན་
དུ་མ་ཡིན། དང་པོ་ལྟར་ན། སྔོན་པོ་ཆོས་ཅན། ཁྱོད་ལ་ཐག་ཉེ་
བ་ནས་ལྟ་ བའི་ཚེ། ཁྱོད་ཀྱི་ཆ་ཕྲ་མོ་འགའ་ཞིག་མཐོང་བ་དང༌།
རིང་བ་ནས་ལྟ་བའི་ཚེ། དེའི་ཆ་ཕྲ་མོའི་འགའ་ཞིག་མི་མཐོང་བའི་
ཆ་ཐ་དད་གང་ལས་ཡིན་ཏེ་མི་འཐད་པར་ཐལ། ཁྱོད་རགས་པ་ཆ་
མེད་ གཅིག་ ཡིན་ པའི་ ཕྱིར། གཉིས་པ་ ལྟར་ན། དེ་ཆོས་ཅན།
གསལ་བ་འདྲ། ཁྱོད་ཆ་མེད་ཀྱི་རྡུལ་ཕྲན་ཐ་དད་དུ་མ་ཡིན་པའི་
ཕྱིར། ཁོ་ན་རེ། གལ་ཏེ་སྔོན་པོ་ལ་ཐག་ཉེ་རིང་ནས་ལྟ་བའི་ཚེ།
ཡུལ་དབང་བར་གྱི་སྣང་བ་གསལ་མི་གསལ་གྱི་ཁྱད་པར་གྱིས། སྔོན་
པོ་འཛིན་པའི་དབང་བློ་གཉིས་གསལ་མི་གསལ་ཐ་དད་དུ་འགྱུར་བའི་
- 544 ཡ



རྣམ་འགྲེལ་ལེའུ་གསུམ་པའི་ཊཱིཀྐ
ཕྱིར་ན། དེ་གཉིས་ལ་སྔོན་པོ་གསལ་མི་གསལ་ཐ་དད་དུ་འགྱུར་བ་
ཡིན་ནོ་ཞེ་ན། ཤེས་བྱ་ཆོས་ཅན། དེའི་ཚེ་ན་ཡུལ་དབང་བར་གྱི་
སྣང་བ་གཞན་གསལ་མི་གསལ་ཐ་དད་པས་བློ་དེ་གཉིས་གསལ་མི་
གསལ་ཐ་དད་པར་སྣང་བར་འགྱུར་བ་གང་ལས་ཀྱང་མི་འཐད་པར་
ཐལ། བློ་དེ་ གཉིས་ རྣམ་ པ་ ཐ་དད་དུ་འཆར་ རྒྱུ་མེད་ པའི་ ཕྱིར།
སྣང་བ་གསལ་མི་གསལ་གྱི་ཁྱད་པར་གྲུབ་ཏུ་ཆུག་ཀྱང་མི་འཐད་ཅེས་
བསྟན་ནས། དེ་ནི་ཁྱད་པར་དེ་ཉིད་ཀྱང་མ་གྲུབ་ཅེས་སྟོན་པ་ནི།
སྔོན་པོ་ལ་ཐག་རིང་བ་ནས་ལྟ་བའི་ཚེ། ཡུལ་དབང་བར་གྱི་སྣང་བ་
དེ་ ཡང་ཅིས་མི་གསལ་ཞེས་དྲིས་པས། དེའི་ཚེ་སྒྲིབ་རྡུལ་ གྱིས་་་་
བསྒྲིབས་ པའི་ཕྱིར་ཞེ་ན། འོ་ན་དེ་ལ་ཉེ་བ་ནས་ ལྟ་བའི་ སྐབས་་
འདིར་ཡང་། ཡུལ་དབང་བར་གྱི་སྣང་བ་དེ་མི་གསལ་བ་ཡིན་པར་
ཐལ། དེའི་ཚེ་ན་ཡུལ་དབང་བར་གྱི་སྣང་བ་དེ་སྒྲིབ་རྡུལ་གྱིས་་་་
བསྒྲིབས་པ་ཅིས་མིན་ཏེ་ཡིན་པའི་ཕྱིར། ཁོ་ན་རེ། མི་མཚུངས་ཏེ།
དེའི་ཚེ་སྒྲིབ་རྡུལ་སྲབ་ཅིང་ཉུང་བ་ཡིན་པའི་ཕྱིར་ཞེ་ན། དེའི་ཚེ་
ཡུལ་ དབང་ བར་ གྱི་ སྣང་ རྡུལ་ དེའང་ སྲབ་ པ་ དེ་ ལྟ་ ཉིད་ དུ་ ཐལ།
དེའི་ཚེ་དེའི་བར་གྱི་སྒྲིབ་རྡུལ་སྲབ་ པ་ཡིན་པའི་ཕྱིར། འདོད་ན་
དེའི་ཚེ་ན་སྔོན་པོ་མི་གསལ་བར་ཐལ། འདོད་པའི་ཕྱིར། གཞན་
ཡང་། ཆོས་ཅན། དེ་ལ་ཐག་ཉེ་བ་ལས་གཞན་དུ་རིང་བ་ནས་ལྟ་
བའི་ཚེ་སྣང་རྡུལ་སྲབ་མིན་འཐུག་པོ་ཡོད་པ་ཉིད་དུ་ཐལ། དེའི་ཚེ་
སྒྲིབ་རྡུལ་སྲབ་མིན་འཐུག་པོ་ཡོད་པ་གང་ཞིག རྒྱུ་མཚན་མཚུངས་
པའི་ཕྱིར། སྔོན་པོའི་རྣམ་པ་ཤར་བ་དང་། ཡུལ་དབང་བར་གྱི་
སྣང་བ་གསལ་བའི་དབང་གིས་དེ་ལ་ཐག་ཉེ་བ་ནས་ལྟ་བའི་དབང་
ཤེས་ལ་དེ་དག་གསལ་བར་སྣང་བ་མ་ཡིན་པའི་ཕྱིར་། དེ་འདྲའི་
དབང་ཤེས་དེ་ལ་ཐག་ཤིན་ཏུ་ཉེ་བའི་རྒྱུ་མཚན་གྱིས། ། དེ་ལ་དེ་
- 545 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གསལ་བར་སྣང་བ་ཡིན་ནོ་ཞེ་ན། མིག་དབང་ལ་ཐག་ཤིན་ཏུ་ཉེ་
བའི་མིག་གི་ཡ་ཐོག་དེ་ཡང་མིག་ཤེས་ལ་སྣང་བའི་ཚེ་ནི་ཆེར་གསལ་
བར་སྣང་བར་འགྱུར་བར་ཐལ། མིག་དབང་ལ་ཤིན་ཏུ་ཉེ་བའི་ཕྱིར།
གསུམ་པ་ནི། གལ་ཏེ། ཉེ་རིང་ལ་སོགས་ཁྱད་པར་གྱིས། ཞེས་
པ་མ་ཁྱབ་སྟེ། སྔོན་པོ་ལ་ཐག་ཉེ་རིང་ནས་ལྟ་བའི་སྐབས་དེར་ཡང་
མཐོང་བ་མེད་པ་དགེ་མི་དགེའི་ལས་ལ་བརྟེན་ནས། ཡུལ་དབང་
བར་དུ་ལས་ཀྱི་རྣམ་སྨིན་དུ་གྱུར་པའི་སྔོན་པོ་གསལ་མི་གསལ་གྱི་ལས་
གཟུགས་གཞན་ཞིག་འབྱུང་བར་འགྱུར་བ་མཐོང་བའི་དབང་གིས་
སྔོན་པོ་གསལ་མི་གསལ་དེར་འགྱུར་བ་ཡིན་གྱིས། སྔོན་པོའི་རྣམ་པ་
ཤར་ཚུལ་གྱི་དབང་གིས་མིན་ནོ་ཞེ་ན། འོ་ན་སྔོན་པོ་ལ་ཐག་ཉེ་རིང་
ནས་ལྟ་བའི་ཚེ་སྔོན་པོ་གསལ་མི་གསལ་གྱི་ལས་གཟུགས་དེ་དག་་་་
རྣམས་ནི་ཕན་ཚུན་དུ་བསྒྲིབས་པར་འགྱུར་རམ་མི་འགྱུར། དང་པོ་
ལྟར་ན། འོ་ན་དེའི་ཚེ་དབང་ཤེས་དེ་གཉིས་ལ་སྔོན་པོ་གསལ་བའི་
ལས་གཟུགས་གཅིག་ཁོ་ན་སྣང་བར་འགྱུར་བར་ཐལ། དེ་གཉིས་ལ་
སྔོན་པོའི་ལས་གཟུགས་སྣང་བ་ནི་གང་ཞིག སྔོན་པོ་གསལ་བའི་
ལས་གཟུགས་དེས། དེ་མི་གསལ་བའི་ལས་གཟུགས་ལ་སྒྲིབ་པར་
བྱེད་པ་དེའི་ཕྱིར། དེ་བཞིན་དུ་མི་གསལ་བའི་ལས་ལའང་སྦྱར་
རོ། །གཉིས་པ་ལྟར་དེ་མ་བསྒྲིབས་སོ་ཞེ་ན། འོ་ན་སྔོན་པོ་ལ་ཉེ་བ་
ནས་ལྟ་བའི་དབང་ཤེས་དེས། ཅིག་ཅར་དུ་ནི་སྔོན་པོ་གསལ་བ་
དང་མི་གསལ་བའི་ལས་ གཟུགས་ཀྱི་རང་བཞིན་དག་མཐོང་བར་་་
འགྱུར་བར་ཐལ། དེ་གཉིས་ ཕན་ཚུན་གཅིག་གིས་ གཅིག་མ་་་་་་
བསྒྲིབས་པར་མཐོང་རུང་དུ་ཡོད་པའི་ཕྱིར། ཁོ་ན་རེ། མ་ཁྱབ་སྟེ།
དེའི་ཚེ་དབང་ཤེས་དེ་ལ་མཐོང་བ་མེད་པའི་ལས་ཀྱིས། སྔོན་པོ་མི་
གསལ་བའི་ལས་གཟུགས་གཅིག་མཐོང་བ་བསྒྲིབས་ནས། སྔོན་པོ་
– 546 -
མི་



རྣམ་འགྲེལ་ལེའུ་གསུམ་པའི་ཊཱིཀྐ
གསལ་ བའི་ ལས་ གཟུགས་ ཁོ་ ན་ མཐོང་ བར་ བྱེད་ པའི་ ཕྱིར་ ཞེ་ ན།
དེའི་ཚེ་དབང་ཤེས་དེ་ལ་མ་མཐོང་བ་མེད་པའི་ལས་ཀྱིས་སྔོན་པོ་མི་
གསལ་བའི་ལས་གཟུགས་མཐོང་བ་བསྒྲིབས་ནས། དེ་གསལ་བར་
མཐོང་བའི་བྱ་བ་ཅི་བྱེད་དེ་མི་བྱེད་པར་ཐལ། རྒྱུ་མཚན་གང་གིས་
ན། དེའི་ཚེ་དབང་ཤེས་དེ་ལ་མ་མཐོང་བའི་ལས་ཀྱིས། སྔོན་པོ་
གསལ་བའི་ལས་གཟུགས་མཐོང་བ་ལ་དོན་ཕན་པ་དང༌། དེ་མི་
གསལ་བའི་ལས་གཟུགས་མཐོང་བ་ལ་དོན་མིན་པ་གནོད་པ་མེད་པའི་
ཕྱིར། གསུམ་པ་ནི། དོན་སྔོན་པོ་ལ་བརྟེན་ནས་སྐྱེས་པར་འགྱུར་
བའི་སྔོན་པོ་ལ་ ཐག་ཉེ་རིང་ནས་ལྟ་བའི་མྱོང་བ་དང་དབང་ཤེས་་
གཉིས་རང་སྔོན་པོའི་རྣམ་ ལྡན་དུ་ཇི་ལྟར་སྐྱེད་པར་བྱེད་པའི་རྒྱུ་་་
བདག་རྐྱེན་དང་། དེ་མ་ཐག་རྐྱེན་གསལ་མི་གསལ་ཇི་ལྟར་ཡོད་པ་
བཞིན་དུ། སྔོན་པོའི་རྣམ་པ་ཤར་ཚུལ་ཐ་དད་པའི་དབང་གིས་སྔོན་
པོ་གསལ་མི་གསལ་ཐ་དད་དུ་འཛིན་པར་བྱེད་པ་ཡིན་ཏེ། དེ་ཡིན་
པའམ། དེ་ལས་ལྷག་མ། སྔོན་པོའི་རྣམ་པ་མ་ ཤར་བར་ཡུལ་
དབང་བར་གྱི་སྣང་བ་དང༌། ལས་གཟུགས་གསལ་མི་གསལ་སོགས་
ཀྱི་སྒོ་ནས་སྔོན་པོ་གསལ་ མི་ གསལ་དུ་ སྣང་ བ་ གང་རུང་གང་ཞིག
ཕྱི་མ་བློ་གྲོས་ངན་པས་ཀུན་ནས་བསླངས་པའི་ལུགས་ངན་པ་ཡིན།
ཕྱི་ མ་ དེ་ མི་ འཐད་ པར་ བསྒྲིབས་ ཟིན་ པ་ དེའི་ཕྱིར། གསུམ་ པ།
ཚུལ་གཉིས་སྒྲུབ་པའི་རིགས་པ་གཞན་བསྟན་པ་ལ། རིགས་པ་་་
དངོས་དང་། དེ་ལ་རྩོད་པ་སྤང་བ་གཉིས། དང་པོ་ནི་ཤེས་པ་
དང༌། སྒྲ་དང་མར་མེ་རྣམས་ཆོས་ཅན། རྒྱུ་མཚན་གང་གིས།
ཁྱོད་རང་འཛིན་མངོན་སུམ་དང་། རང་འཛིན་པའི་དྲན་ཤེས་ལ་
རྣམ་ མེད་ ཐུག་ ཕྲད་ དུ་ གསལ་ བར་ འགྱུར་ བ་ མི་ འཐད་ པར་ ཐལ།
ཁྱོད་རྣམས་ནི་དེའི་དུས་ན་ཞིག་པའི་ཕྱིར་ཏེ། ཁྱོད་དེའི་སྔ་མར་
- 547 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གྱུར་པ་ཡི་སྐད་ཅིག་མ་ཡིན་པའི་ཕྱིར་ཏེ། ཁྱོད་རང་འཛིན་མངོན་
སུམ་དང་ནི། ཅིག་ཤོས་རང་དྲན་པའི་དྲན་ཤེས་སྐྱེད་བྱེད་ཡིན་པ་
ཉིད་ཀྱི་ཕྱིར། མ་གྲུབ་ན། སྒྲ་འཛིན་མངོན་སུམ་ཆོས་ཅན། སྒྲ་
དེ་ཁྱོད་ཀྱི་གཟུང་དོན་དུ་གསལ་བ་ན་དོན་ཀུན་ཁྱོད་ཀྱི་གཟུང་དོན་དུ་
གསལ་བར་འགྱུར་བ་ཡིན་པར་ཐལ། སྒྲ་དེ་ཁྱོད་ལ་ཕན་འདོགས་
བྱེད་མ་ཡིན་པའི་དོན་གཞན་ཡིན་པའི་ཕྱིར། གཉིས་པ་ནི། གལ་
ཏེ་སྔ་མ་ལ་མ་ཁྱབ་སྟེ། སྒྲ་དང་སྒྲ་འཛིན་མངོན་སུམ་དེ་གཉིས་རྒྱུ་
ཚོགས་གཅིག་ལས་སྐྱེ་བས་སྒྲ་དེའི་གཟུང་དོན་དུ་ངེས་ལ། དེས་
གཞན་གཟུང་དོན་དུ་མི་བྱེད་པའི་ཕྱིར་ཞེ་ན། སྒྲ་འཛིན་ཉན་ཤེས་
ཆོས་ཅན། ཁྱོད་ལ་སྒྲ་དང་དངོས་རྒྱུ་ཚོགས་པ་གཅིག་ལས་སྐྱེས་པའི་
རྒྱུ་མཚན་གྱིས་དེ་ཁྱོད་ཀྱི་གཟུང་དོན་དུ་རྟོགས་པ་འདི་ཡང་མེད་པར་
ཐལ། དེ་ལྟ་ན་རང་དང་དུས་མཉམ་པའི་རྣ་བའི་དབང་པོ་ཡང་
རང་གི་གཟུང་དོན་དུ་ཐལ་བའི་སྐྱོན་ཡོད་པའི་ཕྱིར། ཁོ་ན་རེ། སྒྲ་
དེ་སྒྲ་འཛིན་མངོན་སུམ་གྱི་དུས་ན་མེད་ན་དེ་སྒྲ་འཛིན་མངོན་སུམ་ལ་
གསལ་བར་སྣང་བ་འགལ་ལོ་ཞེ་ན། སྒྲ་དེས་བྱས་པའི་སྒྲ་འཛིན་
ཉན་ཤེས་ཆོས་ཅན། ཁྱོད་ཀྱི་དུས་ན་སྒྲ་དེ་མེད་ཀྱང་། སྒྲ་དེ་ཁྱོད་
ལ་གསལ་བར་སྣང་པ་ཡིན་ཞེས་བརྗོད་པའི་རྒྱུ་མཚན་ཡོད་པ་ཡིན་ཏེ།
ཁྱོད་དོན་སྒྲའི་རྣམ་ལྡན་དུ་སྣང་བའི་མངོན་སུམ་ཡིན་པ་ཉིད་ཀྱི་ཕྱིར།
གཞན་ཡང་། སྒྲ་འཛིན་མངོན་སུམ་དང་དུས་ལྷན་ཅིག་སྐྱེས་པའི་
དོན་གཞན་སྒྲ་ནི་ཆོས་ཅན། ཁྱོད་ཀྱིས་སྒྲ་འཛིན་མངོན་སུམ་ལ་རང་
འདྲའི་རྣམ་པ་གཏོད་པར་མི་བྱེད་པར་ཐལ། ཁྱོད་དེ་ལ་ ཕན་་་་་
འདོགས་བྱེད་མ་ཡིན་པའི་ཕྱིར། འདོད་ན། ཁྱོད་དེའི་གཟུང་
དོན་དུ་གསལ་བར་ཇི་ལྟར་འགྱུར་ཏེ་མི་འགྱུར་བར་ཐལ། ཁྱོད་ཀྱིས་
སྒྲ་འཛིན་ཉན་ཤེས་ལ་རང་གི་རྣམ་པ་གཏད་པ་ཡིས་སྒྲ་མིན་ལས་རྣམ་
- 548 -



རྣམ་འགྲེལ་ལེའུ་གསུམ་པའི་ཊཱིཀྐ
པར་འབྱེད་ནུས་པ་མ་ཡིན་པའི་ཕྱིར། རྟགས་ཁས་བླངས་ཏེ། སྒྲ་
འཛིན་ཉན་ཤེས་ལ་རང་འདྲའི་རྣམ་པ་གཏོད་བྱེད་མིན་པའི་ཕྱིར།
ཁོ་ན་རེ། ཤེས་པ་སྒྲ་དང་མར་མེ་རྣམས་སྐད་ཅིག་མ་ཡིན་པས་རང་
འཛིན་ཤེས་པས་རྣམ་མེད་ཐུག་ཕྲད་དུ་མི་འཛིན་པ་བདེན་མོད། རྡོ་
རྗེ་ལ་སོགས་པ་བརྟེན་པའི་དངོས་པོ་རྣམས་ནི་སྐད་ཅིག་མ་མིན་པས།
རང་འཛིན་ཤེས་པ་རྣམ་མེད་ཐུག་ཕྲད་དུ་འཛིན་པ་དང་། སྐྱེད་
བྱེད་ཀྱང་ཡིན་ནོ་ཞེ་ན། རྟག་ཅིང་བརྟེན་པའི་དངོས་པོ་གང་ཡིན་
པ་རྡོ་རྗེ་དང་རྡོ་བ་སོགས་ཀྱི་དོན་ཡང་ཆོས་ཅན། འགྲོ་པ་ཀུན་གྱི་
ཤེས་པ་ནི་དུས་ཅིག་ཅར། རང་ཉིད་ཁོ་ནས་སྐྱེད་པར་འགྱུར་པར་
ཐལ། རྐྱེན་གཞན་ལ་ལྟོས་མེད་དུ་རང་འཛིན་ཤེས་པ་སྐྱེད་བྱེད་ཡིན་
པའི་ཕྱིར། དབང་པོ་སོགས་ལྷན་ཅིག་བྱེད་པས་ཕན་འདོགས་པ་ལ་
ལྟོས་པའི་ཕྱིར་རྡོ་རྗེ་འདི་ཡི་འབྲས་བུ་དེ་དག་རིམ་བཞིན་དུ་འབྱུང་
བའི་ཕྱིར་སྔ་ མ་ ལ་ མ་ཁྱབ་བོ་ཞེ་ན། འོ་ན། རྡོ་རྗེ་ཆོས་ ཅན།
ཁྱོད་སྐད་ཅིག་སྔ་ཕྱི་སོ་སོར་རྫས་གཞན་ཡིན་པར་རྗོད་རིགས་ པར་
ཐལ། ཁྱོད་ལྷན་ཅིག་བྱེད་རྐྱེན་ལ་ལྟོས་ནས་རང་འབྲས་སྐྱེད་བྱེད་
ཡིན་པའི་ཕྱིར། འདོད་ན། རྡོ་རྗེ་སྐད་ཅིག་མ་སྔ་མ་འཛིན་པའི་
ཤེས་པ་དེ་སྐད་ཅིག་སྔ་མ་རྣམ་མེད་ཐུག་ཕྲད་དུ་འཛིན་པ་དེ་མ་ཡིན་
པར་ཐལ། དེ་ལྟར་འཛིན་པར་འདོད་པ་འདིར་ཡང་རྡོ་རྗེ་སྐད་ཅིག་
མ་ཆོས་ཅན། ཁྱོད་རང་འཛིན་ཤེས་པས་རྣམ་མེད་ཐུག་ཕྲད་དུ་
འཛིན་པ་མ་ཡིན་པར་ཐལ། ཁྱོད་རང་འཛིན་མངོན་སུམ་གྱི་དུས་སུ་
ཞིག་པའི་ཕྱིར། ཞེས་པའི་སྐྱོན་ནི་སྔར་བཤད་པ་བཞིན་འབྱུང་བའི་
ཕྱིར། གཉིས་པ་དུས་ཕྱིས་དྲན་པ་ལས་ཀྱང་སྟེ། དེ་མེད་པར་ནི་དེ་
མ་ཡིན། ཞེས་པ་ལ་བརྟེན་ནས་བློ་ཚུལ་གཉིས་སུ་སྒྲུབ་པ་ནི། ཀུན་
ལས་བཏུས་ཀྱི་འགྲེལ་བྱེད་ཁ་ཅིག་བྱེ་བྲག་ཏུ་སྨྲ་བའི་ངོར་སྔོན་པོ་མྱོང་
- 549 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བ་དང་། སྔོ་འཛིན་མངོན་སུམ་མྱོང་བྱེད་ཙམ་གཉིས་སུ་བྱས་པའི་
ཚུལ་གཉིས་པ་ ཅན་དུ་སྒྲུབ་པའི་ཕྱིར་དུ། སློབ་དཔོན་གྱིས་ཚུལ་
གཉིས་སྒྲུབ་པའི་རིགས་པ་རྣམས་བརྗོད་པ་ཡིན་ནོ་ཞེ་ན། ཆོས་ཅན།
བྱེ་བྲག་ཏུ་སྨྲ་བའི་ངོར་སྔོ་འཛིན་མངོན་སུམ་མྱོང་རིག་ཙམ་དུ་སྒྲུབ་མི་
དགོས་པར་ཐལ། དེས་སྔོ་འཛིན་མངོན་སུམ་གྱིས་སྔོན་པོ་བདག་
ཉིད་ཀྱིས་གཟུང་དོན་དུ་བྱས་ནས་མྱོང་བ་ལ་བརྩད་པ་འགའ་ཡང་
ཡོད་པ་མིན་པར་གྲུབ་ཟིན་པའི་ཕྱིར། འོ་ན། དེའི་ངོར་ཚུལ་
གཉིས་སྒྲུབ་པའི་རིགས་པ་བརྗོད་པ་ལ་དགོས་པ་མེད་དོ་ཞེ་ན། དེ་
ལ་དགོས་པ་ཡོད་དེ། དེས་སྔོ་འཛིན་མངོན་སུམ་དེ་དོན་སྔོན་པོའི་
རྣམ་པའི་རང་བཞིན་ཏེ། རྣམ་པ་ཤར་བའི་གཟུང་རྣམ་ཅན་ཉིད་དུ་
མ་གྲུབ་པས་དེ་སྒྲུབ་པའི་ཆེད་ཡིན་པའི་ཕྱིར། དེའི་ངོར་མངོན་སུམ་
དེ་སྔོན་པོའི་རྣམ་པ་ཤར་བའི་གཟུང་རྣམ་ཅན་དུ་གང་གིས་གྲུབ་ཅེ་ན།
དེའི་ངོར་དེ་དེ་ཡིན་པར་གྲུབ་སྟེ། དེའི་ངོར་སྔོ་འཛིན་མངོན་སུམ་
སྔོན་པོའི་རྣམ་པ་ཤར་བའི་གཟུང་རྣམ་ཅན་ཡིན་པ་དེ་ཡང་དེ་སྔོན་
པོའི་རྣམ་ལྡན་དུ་ཡང་དག་པར་དྲན་པའི་རྟགས་ལས་གྲུབ་པའི་ཕྱིར།
ཁོ་ན་རེ། མ་གྲུབ་སྟེ། སྔོ་འཛིན་མངོན་སུམ་གྱིས་སྔོན་པོ་རྣམ་མེད་
ཐུག་ཕྲད་དུ་འཛིན་པ་ཡིན་པའི་ཕྱིར་ཞེ་ན། སྔོ་འཛིན་མངོན་སུམ་
དེ་ལ་སྔོན་པོ་འདི་ནི་སྔོན་པོ་འདི་ལྟར་གནས་ལ། སེར་པོ་འདི་དུ་ནི་
གནས་པ་མིན་ནོ། ཞེས་ཐ་དད་དུ་འབྱེད་བྱེད་འདི་མེད་པར་འགྱུར་
བར་ཐལ། སྔོ་སེར་གྱི་རྣམ་པ་ཤར་བ་ལ་མ་ལྟོས་པར་སྔོ་སེར་རང་གི་
སྤྱོད་ཡུལ་གྱི་སྒོ་ནས་ཐ་དད་དུ་ཕྱེ་བ་སྟེ་འབྱེད་པའི་ནུས་པ་མེད་ཅིང་།
སྔོ་སེར་ གྱི་ རྣམ་ པ་ ཐ་ དད་ པར་ མྱོང་ བ་ སྟེ་ ཤར་ བ་ མེད་ པའི་ ཕྱིར།
རྟགས་ཁས། ཁོ་ན་རེ། སྔོ་འཛིན་གྱི་ཤེས་པ་དང༌། སེར་འཛིན་
གྱི་ཤེས་པ་གཉིས་ཀྱིས་སྔོ་སེར་ཉམས་སུ་མྱོང་ཙམ་གྱིས་སྔོ་སེར་ཐ་དད་
- 550 —



རྣམ་འགྲེལ་ལེའུ་གསུམ་པའི་ཊཱིཀྐ
དུ་འབྱེད་པ་ཡིན་ནོ་ཞེ་ན། དེ་གཉིས་ཀྱིས་སྔོ་སེར་ཉམས་སུ་མྱོང་
ཙམ་གྱིས་ནི། སྔོ་སེར་འགའ་ཞིག་ཐ་དད་དུ་རྣམ་པར་འབྱེད་པ་མ་
ཡིན་པར་ཐལ། དེ་གཉིས་ལ་སྔོ་སེར་གྱི་རྣམ་པ་སོ་སོར་ཤར་བ་མེད་
པའི་ཕྱིར། ཁྱབ་སྟེ། སྔོ་སེར་གྱི་རྣམ་པ་གསལ་བར་ཤར་བ་མེད་པ་
ལ། སྔོ་སེར་ཐ་དད་དུ་རྣམ་པར་འབྱེད་པའི་བློ་མེད་པས་ཁྱབ་པའི་
ཕྱིར། དཔེར་ན། མཚེ་མ་སྤུན་གྱི་རྣམ་པ་ཤར་བ་མེད་པར་དེ་
གཉིས་ཐ་དད་དུ་འབྱེད་མི་ནུས་པ་བཞིན་ནོ། ། གཉིས་པ་རང་རིག་
སྒྲུབ་པའི་རིགས་པ་ལ། རིགས་པ་སྔ་མས་གྲུབ་པ་དང༌། རིགས་པ་
གཞན་གྱིས་སྒྲུབ་པའོ། ། །
དང་པོ་ནི། རང་རིག་པ་ཉིད་དུ་ཡོད། ཅིའི་ཕྱིར་ཞེ་ན།
མ་ མྱོང་ བར་ ནི་ འདི་ མེད་ ཕྱིར་རོ། ། ཞེས་ པའི་ དོན་ བཤད་ པ་ ནི།
ཤེས་བྱ་ཆོས་ཅན། བློ་ཚུལ་གཉིས་སུ་སྒྲུབ་པར་བྱེད་པའི་རིགས་པ་
ལ་བརྟེན་ནས་ཀྱང༌། རང་རིག་ཕལ་ཆེར་ཏེ་ཞར་ལ་གྲུབ་པ་ཡིན་ཏེ།
ཤེས་པ་རང་གི་ངོ་བོར་གྱུར་པའི་གཟུང་བའི་རྣམ་པ་ལ་ཡུལ་སྣང་བ་
དེའི་ཚེ། གཟུང་རྣམ་དེ་འཛིན་རྣམ་གྱིས་མྱོང་བར་གྲུབ་པའི་ཕྱིར།
གཉིས་པ་ལ། མྱོང་བྱེད་དོན་གཞན་གྱིས་མྱོང་བ་དགག་པ་དང་།
དྲན་པའི་རྟགས་ཀྱིས་རང་རིག་སྒྲུབ་པའོ། །དང་པོ་ལ། བློ་མངོན་
གྱུར་དུ་འདོད་ཀྱང་རང་རིག་མེད་པ་མི་འཐད། རང་བློ་ལྐོག་གྱུར་
དུ་འདོད་པ་དགག་པའོ། ། །
དང་པོ་ལ། བློ་སྔ་ཕྱི་ལ་བརྟགས་ལ་དགག དཀོར་སོགས་
གསལ་བ་ལ་བརྟགས་ལ་དགག རང་རིག་མེད་ན་ཧ་ ཅང་ ཐལ་་
བའོ། ། དང་པོ་ལ། མྱོང་བ་གཏན་མེད་དུ་ཐལ་བ་དང་། དེའི་
ལན་དགག་པའོ། །དང་པོ་ནི། ཁོ་ན་རེ། རང་གི་ངོ་བོར་གྱུར་
སྣང་བ། ཞེས་པ་མ་གྲུབ་སྟེ། ཤེས་པ་སྔ་མས་ཤེས་པ་ཕྱི་མ་མྱོང་
- 551 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བའི་ཕྱིར་ཞེ་ན། སྔོན་པོ་དེའི་རྣམ་པའི་དངོས་པོ་ཅན་གྱི་སྔོ་འཛིན་
དབང་བློ་ཕྱི་མ་ཡིས་ནི་ཆོས་ཅན། སྔོ་འཛིན་དབང་མངོན་སྔ་མ་ཇི་
ལྟར་མྱོང་བ་ཡིན་པ་མི་འཐད་པར་ཐལ། སྔོ་འཛིན་དབང་ཤེས་སྔ་
མ་དེ་ཁྱོད་ཀྱི་དུས་ན་འགགས་པའི་ཕྱིར། སྔོ་འཛིན་ཤེས་པ་ཕྱི་མ་
དེས། སྔོ་འཛིན་ཤེས་པ་སྔ་མ་མྱོང་བའི་ཉམས་མྱོང་མ་ལུས་པ་ལྡོག་
པར་འགྱུར་བར་ཐལ། སྔོ་འཛིན་ཤེས་པ་སྔ་མ་དེ་རང་དུས་རང་གི་
ངོ་བོའང་མྱོང་བྱེད་མེད་པ་ཡིན་པའི་ཕྱིར། གཞན་ཡང་། སྔོ་
འཛིན་དབང་མངོན་ཕྱི་མ་དེ་ནི་ཆོས་ཅན། ཁ་ཕྱི་རོལ་ ཏུ་མངོན་
པར་ཕྱོགས་པར་སྣང་བར་ཐལ། རང་རྒྱུ་སྔོན་པོ་གཟུང་དོན་དུ་སྣང་
པ་ དང་ ལྡན་ པའི་ ཤེས་ པ་ ཡིན་པའི་ཕྱིར་ཏེ། འདོད་མི་ནུས་ཏེ།
ཁྱོད་སྔོ་འཛིན་དབང་མངོན་སྔ་མ་མྱོང་བྱེད་ཡིན་པ་གང་ཞིག བློ་སྔོ་
འཛིན་དབང་མངོན་སྔ་མ་ལ་དམིགས་ནས་འཛིན་ཅིང་མྱོང་བར་བྱེད་
པའི་བློ་ཡིན་ན། རྟག་ཏུ་སྔོ་འཛིན་དབང་མངོན་སྔ་མ་བདག་ཉིད་
ལ་ཁ་ནང་དུ་མངོན་པར་ཕྱོགས་པས་ཁྱབ་པའི་ཕྱིར། གཉིས་པ་ལ།
དོན་མི་མྱོང་པར་ཐལ་བ་དང་། དེའི་ལན་དགག་པའོ། །
དང་པོ་ནི། ཡུལ་སྔོན་པོ་གང་གིས་རྣམ་པ་སྣང་པའི་སྔོ་འཛིན་
ཤེས་པ་དེས་ སྔོན་པོ་དེ་མྱོང་བ་མིན་ཞེས་ པའང་འཐོབ་པར་ ཐལ།
སྔོ་འཛིན་ཤེས་པ་ཚད་མས་མ་གྲུབ་པའི་ཕྱིར་ཏེ། རང་རིག་མེད་
པའི་ཕྱིར། གཉིས་པ་ལ། དོན་དང་འདྲ་ཙམ་དོན་རིག་པའི་རྒྱུ་
མཚན་དུ་མི་འཐད། འདྲ་བ་ཁྱད་པར་ཅན་རྒྱུ་མཚན་དུ་མི་འཐད།
འདྲ་ བ་ ཉིད་ བརྟགས་ ལ་ དགག་ པའོ། ། དང་ པོ་ ནི། - ཁོ་ ན་ རེ།
གལ་ཏེ་སྔོ་འཛིན་ཤེས་པ་ཆོས་ཅན། སྔོན་པོ་མྱོང་བ་ཡིན་ཏེ། སྔོན་
པོ་དང་འདྲ་བ་ཡིན་པའི་ཕྱིར། ཁྱབ་སྟེ། སྔོན་པོ་དེ་དང་འདྲ་བ་
ལས་སྔོན་པོ་མྱོང་བར་འཇོག་གི དེ་མ་གཏོགས་པའི་དེ་མྱོང་བའི་
- 552 -



རྣམ་འགྲེལ་ལེའུ་གསུམ་པའི་ཊཱིཀྐ
འཇོག་བྱེད་ཅི་ཡོད་དེ་ཅི་ཡང་མི་འདོད་དོ་ཞེ་ན། བྱད་བཞིན་དང་
དེའི་གཟུགས་བརྙན་སོགས་འདྲ་བ་ཐམས་ཅད་ཕན་ཚུན་དུ་མྱོང་བ་
ཉིད་ནི་ཐོབ་པར་འགྱུར་བར་ཐལ། དོན་དང་འདྲ་བ་དེ་དེ་མྱོང་
བའི་འཇོག་བྱེད་ཡིན་པའི་ཕྱིར། གཉིས་པ་ནི། གལ་ཏེ་བློར་གྱུར་
པའི་འདྲ་བ་ལས་དོན་དེ་མྱོང་བར་འཇོག་ཅེ་ན་ནི། དོན་དང་འདྲ་
བ་ལས་དོན་མྱོང་བར་འཇོག་པ་མ་ཡིན་པར་ཐལ། དོན་མྱོང་བར་
འཇོག་པ་ལ་བློར་གྱུར་པའི་འདྲ་བ་དགོས་པའི་ཕྱིར། དེས་ན་ཤེས་
པ་དེ་ཡི་མྱོང་བ་རང་རིག་དེ་ནི་ཆོས་ཅན། ཁྱོད་དོན་དང་འདྲ་བའི་
རྒྱུ་ཅན་ཏེ་རྣམ་པར་གཞག་བྱ་མ་ཡིན་པར་ཐལ། ཁྱོད་ཤེས་པ་རང་
ཉིད་མྱོང་བའི་འཛིན་རྣམ་དེའི་རྣམ་པར་བཞག་བྱ་ཡིན་པའི་ཕྱིར།
འོ་ན། དོན་དང་འདྲ་བ་དེ་དོན་མྱོང་བའི་འཇོག་བྱེད་མ་ཡིན་ན།
དེའི་འཇོག་བྱེད་མེད་པར་འགྱུར་རོ་ཞེ་ན། སྐྱོན་མེད་དེ། འཇིག་
རྟེན་ན་དོན་དང་འདྲ་བའི་སྒོ་ནས་དོན་ལ་གསར་དུ་མི་སླུ་བའི་རིག་པ་
ཚད་ མ་ དང་། དོན་ དངོས་ སུ་ རྟོགས་ པའི་ ཚད་ མ་ བྱ་ བ་ དང་།
དོན་ལས་ཀྱི་རྣམ་བཞག་ཏུ་བྱས་པ་དག་གི་ཚེ། དོན་དང་འདྲ་བའི་
སྒོ་ནས་དོན་ལ་གསར་དུ་མི་སླུ་བའི་རིག་པ་འདི་ནི། དོན་དངོས་སུ་
རྟོགས་པའི་ཚད་མའི་རྣམ་འཇོག་གི་རྒྱུར་འགྱུར་པའི་ཕྱིར། ཁོ་ན་རེ།
ཁྱོད་དོན་དང་འདྲ་བ་དོན་མྱོང་བའི་འཇོག་བྱེད་ཡིན་པ་བཀག་ནས་
སྔོ་འཛིན་མངོན་སུམ་གྱིས་སྔོན་པོ་མ་མྱོང་བར་ཁས་ལེན་ན། དེས་
སྔོན་པོ་མྱོང་བར་འཇིག་རྟེན་ན་གྲགས་པ་དང་འགལ་ལོ་ཞེ་ན། མི་
འགལ་ཏེ། སྔོ་འཛིན་མངོན་སུམ་རང་གི་ངོ་བོའི་རང་བཞིན་དུ་གྱུར་
པའི་གཟུང་རྣམ་དེ་རང་མྱོང་བྱེད་དེས་མྱོང་བ་ལ། སྔོན་པོ་མྱོང་
བར་སྒྲོ་འདོགས་པའི་འཁྲུལ་པའི་དབང་ལས་སྔོ་སོགས་མྱོང་བར་་་
གྲགས་པ་ཡིན་གྱི། སྔོ་འཛིན་རང་ཉིད་ལས་རྫས་གཞན་གྱི་སྔོན་པོའི་
- 553 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བདག་ཉིད་མྱོང་བའི་དབང་ལས་མིན་པའི་ཕྱིར། ཁོ་ན་རེ། སྔོ་
འཛིན་མངོན་སུམ་གྱི་བློ་ནི་ཕྱི་རོལ་དོན་གྱི་སྔོན་པོ་ལ་ཚད་མ་གང་ཡིན་
པ་མི་འཐད་པར་ཐལ། སྔོ་སོགས་ཀྱི་རྣམ་པ་ཤར་བའི་གཟུང་རྣམ་
གྱི་དངོས་པོ་རང་མྱོང་བའི་རང་རིག་གིས་མྱོང་བ་ལ། སྔོ་འཛིན་
མངོན་སུམ་གྱིས་སྔོན་པོར་མྱོང་བར་བཏགས་པ་ཡིན་པའི་ཕྱིར་ཞེ་ན།
མ་ཁྱབ་སྟེ། སྔོ་འཛིན་མངོན་སུམ་གྱི་བློ་དེ་ནི་ཆོས་ཅན། ཇི་ལྟར་
དོན་གཟུང་དོན་དུ་མྱོང་བ་ཡིན་པ་མི་འཐད་པར་ཐལ། སྔོ་སོགས་
ཀྱི་རྣམ་པའི་དངོས་པོ་ཤར་བ་མིན་པའི་ཕྱིར། གསུམ་པ་ནི། ཤེས་
པ་མྱོང་བའི་བདག་ཉིད་རང་རིག་འདི་ཆོས་ཅན། ཁྱོད་དོན་དང་
འདྲ་བ་ཉིད་ཀྱིས་ཅི་ཞིག་ཉེ་བར་བསྒྲུབས་ཏེ་དེས་འཇོག་མི་དགོས་
པར་ཐལ། རྒྱུ་མཚན་གང་གིས་ཚེ་ཁྱོད་དོན་དང་འདྲ་བའི་རྒྱུ་ཅན་
ཏེ་རྣམ་པར་བཞག་བྱ་མ་ཡིན་པའི་ཕྱིར་ཏེ། ཁྱོད་ཤེས་པ་རང་ཉིད་
མྱོང་བའི་འཛིན་རྣམ་གྱིས་གྲུབ་པས་ནའོ། ། གཞན་ཡང༌། ཕྱི་རོལ་
གྱི་འདྲ་བ་དེ། ཕྱི་རོལ་གྱི་དོན་མྱོང་བའི་འཇོག་བྱེད་ཡིན་ན་ཕྱི་རོལ་
དོན་དང་འདྲ་བའི་དོན་དེ་གང་ལ་བྱེད། དེ་དང་བདག་ཉིད་ཀུན་
གྱིས་འདྲ་བ་ལ་བྱེད་དམ། དེ་དང་ཆ་འགའ་ཞིག་འདྲ་བ་ལ་བྱེད།
དང་པོ་ལྟར་ན་ནི། ཤེས་པ་ཆོས་ཅན། ཤེས་པ་ཉིད་མ་ཡིན་པར་
འགྱུར་བར་ཐལ། ཕྱི་རོལ་གྱི་དོན་དང་བདག་ཉིད་ཀུན་གྱིས་འདྲ་བ་
ཡིན་པའི་ཕྱིར། གཉིས་པ་ལྟར་ཕྱི་རོལ་གྱི་དོན་དང་ཆ་འགའ་ཞིག་
གིས་མཚུངས་པས་དེ་མྱོང་བར་འཇོག་ན་ནི། ཀ་བ་སོགས་ཐམས་
ཅད་བུམ་པ་སོགས་ཐམས་ཅད་ཀྱིས་མྱོང་བར་འགྱུར་བར་ཐལ། ཀ་
བ་སོགས་ཐམས་ཅད་བུམ་པ་སོགས་ཐམས་ཅད་དང་ཆ་འགའ་ཞིག་
མཚུངས་པའི་ཕྱིར། ཁོ་ན་རེ། དོན་དེ་དང་འདྲ་བ་ཙམ་གྱིས་དོན་
དེ་མྱོང་བར་འཇོག་མི་ནུས་ཀྱང་། དོན་དེ་དང་འདྲ་བ་དང༌། དེ་
- 554 –



རྣམ་འགྲེལ་ལེའུ་གསུམ་པའི་ཊཱིཀྐ
ལས་སྐྱེས་པ་དང༌། གཉིས་ཚོགས་པས་དོན་དེ་མྱོང་བར་འཇོག་གོ་
ཞེ་ན། ཇི་ལྟར་སྔོ་སོགས་དང་འདྲ་ཞིང་དེ་ལས་སྐྱེས་པ་སོགས་ཀྱི་ངོ་
བོ་ཡིན་པའི་ཕྱིར་སྔོ་སོགས་ཉམས་སུ་མྱོང་བར་འདོད་པ་དེ་བཞིན་དུ།
སྔོ་འཛིན་མངོན་སུམ་གྱི་རྗེས་སུ་སྐྱེས་པའི་དྲན་ཤེས་དེ་ཡང་ཆོས་ཅན།
སྔོ་འཛིན་མངོན་སུམ་ཉམས་སུ་མྱོང་པར་འགྱུར་པར་ཐལ། ཉམས་
མྱོང་སྔོ་འཛིན་མངོན་སུམ་དང་འདྲ་ཞིང༌། དེ་ལས་སྐྱེས་པ་སོགས་
ཀྱི་ངོ་བོ་ཡིན་པའི་ཕྱིར། དྲན་ཤེས་དེས་ཉམས་མྱོང་སྔོ་འཛིན་མངོན་
སུམ་ཉམས་སུ་མྱོང་ངོ་ཞེས་ཕྱི་རོལ་གྱི་དོན་བཞིན་དུ་ནི་ངེས་ཤེས་་
འདྲེན་ནུས་མིན་པ་དེའི་ཕྱིར། ཉེས་པ་མེད་དོ་ཞེ་ན། སྔོ་འཛིན་
མངོན་སུམ་ཆོས་ཅན། ཁྱོད་ཀྱིས་ཕྱི་རོལ་གྱི་སྔོན་པོ་གཟུང་དོན་དུ་
མི་བྱེད་པར་ཐལ། ཁྱོད་ཀྱིས་ཕྱི་རོལ་དོན་དུ་གྱུར་པའི་སྔོན་པོ་་་
ལའང་ངེས་ཤེས་འདྲེན་པ་དེ་ནི་རྟག་ཏུ་མེད་པའི་ཕྱིར་ཏེ། ཡིད་
གཞན་དུ་གཡེངས་པའི་ཚེ། དེ་ལ་ངེས་ཤེས་འདྲེན་པ་མེད་པའི་ཕྱིར།
ཁོ་ན་རེ། སྔོ་འཛིན་མངོན་སུམ་ཆོས་ཅན། ཕྱི་རོལ་གྱི་སྔོན་པོ་ལ་
ངེས་ཤེས་འདྲེན་པ་ཡིན་ཏེ། དེ་ལ་ངེས་ཤེས་འདྲེན་བྱེད་དུ་ཡོད་པ་
ཉིད་ཀྱི་རྒྱུ་དེ་ལས་སྐྱེས་འདྲ་བ་ཡོད་པའི་ཕྱིར་ཞེ་ན། འོ་ན་སྔོ་འཛིན་
མངོན་སུམ་དྲན་པའི་དྲན་ཤེས་ཆོས་ཅན། ཁྱོད་ལ་མྱོང་བ་སྔོ་འཛིན་
མངོན་སུམ་ལ་ངེས་ཤེས་འདྲེན་པ་མེད་པའང་ཅིའི་ཕྱིར་ཡང་མི་འཐད་
པར་ཐལ། ཁྱོད་དེ་ལས་སྐྱེས་འདྲ་བ་ཡོད་པའི་ཕྱིར། གཉིས་པ་ལ།
གསལ་བའི་དོན་བརྟག་པ་དང་། བརྟགས་ ལ་ དགག་ པ་ གཉིས།
དང་པོ་ནི། རང་རིག་མ་གྲུབ་ན། སྐྱོན་གཞན་ཡང་། དཀར་
སོགས་མངོན་སུམ་དུ་མཐོང་བ་ན་དཀར་སོགས་མངོན་པར་གསལ་བ་
ཡི་རང་བཞིན་གྱི་རིག་པ་གསལ་བ་ནི་སྐྱེས་པའི་སྣང་བ་དཀར་འཛིན་
མངོན་སུམ་འདི་གང་ཡིན། དེ་ཅི་དཀར་སོགས་མངོན་པར་གསལ་
- 555 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བའི་དཀར་འཛིན་ཤེས་པ་ལས་རྫས་གཞན་པའི་དངོས་པོ་ཡིན་ནམ།
འོན་ཏེ་དེའི་བདག་ཉིད་དུ་གྱུར་པ་ཡིན། གཉིས་པ་ལ་གསལ་བྱེད་
ལས་རྫས་གཞན་ཡིན་པ་དགག གསལ་བྱེད་རང་གི་བདག་ཉིད་
ཡིན་ན་རང་རིག་གྲུབ་པའོ། །དང་པོ་ལ། ཡུལ་མི་གསལ་པར་ཐལ་
པ་དང༌། ཡུལ་ཤེས་པའི་ཁྱད་པར་དུ་བྱས་ནས་མི་འཛིན་པར་ཐལ་
བའོ། །དང་པོ་ནི། ཁོ་ན་རེ། དང་པོ་ལྟར་དཀར་འཛིན་མངོན་
སུམ་དེ་དཀར་པོ་གསལ་བར་སྣང་བའི་དཀར་འཛིན་ཤེས་པ་ལས་རྫས་
གཞན་པའི་དངོས་པོ་ཡིན་ནོ་ཞེ་ན། དཀར་པོ་གསལ་བར་སྣང་བའི་
དཀར་འཛིན་མངོན་སུམ་ནི་ཆོས་ཅན། ཁྱོད་ལ་ཅི་ལྟར་དཀར་པོ་
གསལ་བར་འགྱུར་ཏེ་མི་འགྱུར་བར་ཐལ། ཁྱོད་གསལ་ཞིང་རིག་པ་
མ་ཡིན་པའི་ཕྱིར། ཁྱབ་སྟེ། ཤེས་པ་རང་ཉིད་གསལ་བ་ཡིན་ན་
ཡུལ་གསལ་བ་འཐད་ལ། ཤེས་པ་དེ་གསལ་བ་མིན་ན་དེ་ལ་འགྲོ་བ་
མ་ལུས་པ་ཡུལ་དུ་གསལ་བ་མིན་དགོས་པའི་ཕྱིར། ཁོ་ན་རེ། ཕྱི་
མ་མ་གྲུབ་སྟེ། ད ཀར་འཛིན་མངོན་སུམ་རང་ཉིད་གསལ་བ་
མིན་ཡང་། གསལ་བྱེད་ཕྱི་མ་གཞན་གྱིས་གསལ་བར་བྱས་པའི་སྒོ་
ནས་ཡུལ་དཀར་པོ་གསལ་བ་ཡིན་ནོ་ཞེ་ནའང་། འོ་ན་དཀར་་་་
འཛིན་མངོན་སུམ་ཆོས་ཅན། ཁྱོད་གསལ་བྱེད་ཐུག་པ་མེད་པར་
ཐལ་བར་འགྱུར་ཏེ། ཁྱོད་གསལ་བྱེད་རྫས་གཞན་གྱིས་གསལ་བར་
བྱེད་དགོས། དེ་ཡང་དེ་ལས་རྫས་གཞན་གྱིས་གསལ་བྱེད་དགོས་
པའི་ཕྱིར་རོ། །གཉིས་པ་ལ། ཐལ་བ་དགོད་པ་དང༌། དེའི་ལན་
དགག་པའོ། །
དང་པོ་ནི། ཡུལ་ཡུལ་ཅན་དྲན་ཤེས་ཀྱིས་ཁྱད་པར་དུ་བྱས་
ནས་མི་དྲན་པར་ཐལ་བ་ནི། དཀར་འཛིན་མངོན་སུམ་དྲན་པའི་
དྲན་ཤེས་དེས། ཅི་ལྟར་དཀར་འཛིན་མངོན་སུམ་དེ་དཀར་པོ་དེ་
556 -



རྣམ་འགྲེལ་ལེའུ་གསུམ་པའི་ཊཱིཀྐ
ཡིས་ཁྱད་པར་དུ་བྱས་ནས་དྲན་པར་འགྱུར་བ་མི་འཐད་པར་ཐལ།
མཐོང་བ་དཀར་འཛིན་མངོན་སུམ་དང་། དཀར་པོ་གཉིས་ཀྱི་་་༌་
འབྲེལ་བ་ཚད་མས་ཤེས་པ་མེད་པའི་ཕྱིར། རྟགས་ཁས་བླངས་ཏེ།
རྒྱུ་མཚན་གང་གི་ཕྱིར་ཞེ་ན། དེ་གཉིས་ལས་གཅིག་དཀར་པོ་ཚད་
མས་རྟོགས་པའི་ཚེ། རང་རིག་མེད་པས། གཉིས་པ་དཀར་་་་
འཛིན་མངོན་སུམ་ཚད་མས་མཐོང་བ་ཡོད་པ་མ་ཡིན་པའི་ཕྱིར། རྩ་
བ་ལ་ཁྱབ་པ་ཡོད་དེ། དཀར་འཛིན་མངོན་སུམ་དྲན་པའི་དྲན་ཤེས་
དེས་དཀར་པོ་དང་དཀར་འཛིན་མངོན་སུམ་གཉིས་པོ་ཡུལ་ཅན་དུ་
འབྲེལ་བར་མཐོང་བ་ན། དཀར་འཛིན་མངོན་སུམ་གྱིས་དཀར་པོ་
མཐོང་ཞེས་བྱ་བར་ངེས་བར་འགྱུར་བའི་ཕྱིར། གཉིས་པ་ནི། ཁོ་
ན་རེ། རང་རིག་མེད་ན། དཀར་འཛིན་མངོན་སུམ་དྲན་པའི་
དྲན་ཤེས་ཀྱིས་དཀར་འཛིན་མངོན་སུམ་དཀར་པོས་ཁྱད་པར་དུ་བྱས་
ནས་མི་དྲན་པར་ཐལ་བའི་སྐྱོན་མེད་དེ། དཀར་འཛིན་མངོན་སུམ་
གང་ གིས་ མཐོང་ པ་ དཀར་པོ་དང་འདྲ་བ་ སྟེ་ རྣམ་ པ་ ཤར་ བ་ནི།
དྲན་པའི་སེམས་གཞན་གྱིས་ནི་མཐོང་བར་འགྱུར་བ་དེ་དཀར་འཛིན་
མངོན་སུམ་གྱིས་དཀར་པོ་མཐོང་ཞེས་རྗོད་དོ་ཞེ་ན། འདྲ་བ་གྲུབ་
ན་རང་རིག་གིས་གྲུབ་ཅེས་སྟོན་པ་ནི། དཀར་འཛིན་མངོན་སུམ་
འདི་ཆོས་ཅན། ཁྱོད་མྱོང་བའི་རང་རིག་གྲུབ་སྟེ། ཁྱོད་དཀར་པོ་
དང་འདྲ་བ་སྟེ། དེའི་རྣམ་པ་ཤར་བའི་སྒོ་ནས་དེ་རིག་པའི་བློ་ཡིན་
པའི་ཕྱིར། དེ་ལྟ་མིན་ན་ཅི་སྟེ་དཀར་འཛིན་མངོན་སུམ་རང་གི་
དངོས་པོ་རང་མྱོང་བྱེད་ཀྱིས་མི་རིག་ན། དཀར་འཛིན་མངོན་སུམ་
ཆོས་ཅན། ཅི་ལྟར་དཀར་པོ་གཞན་གྱི་ངོ་བོ་རིག་པ་མིན་པར་ཐལ།
རང་གི་ངོ་བོ་རང་གི་མྱོང་བྱེད་ཀྱི་མ་རིག་པའི་ཕྱིར། རང་རིག་མེད་
པར་དཀར་པོ་དང་འདྲ་བ་ཙམ་ལས་དཀར་པོ་མྱོང་བར་འཇོག་མི་
- 557 ཡ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
]
ནུས་ཞེས་སྟོན་པ་ནི། དེ་མི་འཐད་པ་ཐལ། དཀར་པོ་དང་འདྲ་བ་
ལས་ནི་དེ་མྱོང་ཞེས་པའང་སྔར་ཉིད། འདྲ་བ་ཐམས་ཅད་ཕན་ཚུན་
དུ་ཞེས་པར་རྣམ་པར་བསལ་བ་ཡིན་པའི་ཕྱིར། དཀར་འཛིན་་་་
མངོན་སུམ་དཀར་པོ་དང་འདྲ་བ་ཉིད་ཀྱང་མི་འཐད་པར་སྟོན་པ་ནི།
ཅི་ལྟར་དཀར་པོ་དེ་ནི་མཐོང་བ་དཀར་འཛིན་མངོན་སུམ་དང་འདྲ་
བ་ཡིན་པའི་ཕྱིར་དཀར་འཛིན་མངོན་སུམ་དྲན་པའི་དྲན་ཤེས་དེས་
ངེས་པར་འགྱུར་བ་མིན་པར་ཐལ། དོན་དཀར་པོ་ནི་སྔར་མཐོང་
བའི་དུས་ན་དཀར་འཛིན་མངོན་སུམ་མྱོང་བྱེད་ཡོད་པ་མིན་པའི་ཕྱིར།
ཁྱབ་སྟེ། མཐོང་བ་ཡུལ་ཡུལ་ཅན་དག་ནི་ཚད་མས་མཐོང་བའི་སྒོ་
ནས་དེ་གཉིས་དང་འདྲ་བར་འཛིན་དགོས་པའི་ཕྱིར། འདྲ་བ་མི་
འདོད་ན་ཧ་ཅང་ཐལ་བའི་སྐྱོན་སྟོན་པ་ནི། རང་རིག་མངོན་སུམ་
དུ་མ་ཟད་སྔོན་པོ་དང་འདྲ་བ་ཉིད་ཀྱང་མི་འདོད་པའི་བྱེ་བྲག་ཏུ་སྨྲ་བ་
སོགས་གང་ཡིན་པ་དེ་ཆོས་ཅན། ཁྱོད་ཀྱི་ལུགས་ལ་སྔོན་པོ་དང་སྔོ་
འཛིན་ཚད་མ་གཉིས་མཐོང་བ་མེད་པར་ཐལ། རང་རིག་མེད་ཀྱང་
སྔོན་པོའི་རྣམ་པ་ཤར་བའང་མེད་པའི་ཕྱིར། འདོད་ན། འདི་ནི་
དོན་སྔོན་པོ་དང༌། འདི་ནི་སྔོ་འཛིན་ཤེས་པའོ། ། ཞེས་དེ་དག་སོ་
སོར་སྨོས་སུ་ག་ལ་ཡོད་དེ་མེད་པར་ཐལ། འདོད་པ་དེའི་ཚེ་ན་སྟེ་
དེའི་ཕྱིར། གཉིས་པ་ནི། ཅི་སྟེ་སྔར་གྱི་བརྟག་པ་ལྟར། དཀར་
འཛིན་མངོན་སུམ་དེ་དཀར་འཛིན་ཤེས་པ་རང་གི་དངོས་པོ་ཡིན་ནོ་
ཞེ་ན། དཀར་འཛིན་མངོན་སུམ་དེ་ཆོས་ཅན། ཁྱོད་རང་ཉིད་
མྱོང་༌ བྱེད་ ཀྱི་ འཛིན་ རྣམ་ ལ་ རབ་ ཏུ་ གསལ་ བར་ འགྱུར་ བར་ ཐལ།
ཁྱོད་ དཀར་ འཛིན་ ཤེས་ པའི་ རྗེས་ སུ་ གྱུར་ པའི་བློ་ ཡིན་ པའི་ ཕྱིར།
ཁྱབ་སྟེ། རྒྱུ་མཚན་གང་གི་ཕྱིར་ཞེ་ན། དཀར་འཛིན་མངོན་སུམ་
དེ་རང་མྱོང་བའི་འཛིན་རྣམ་ལ་མི་གསལ་ན་ནི་དཀར་འཛིན་མངོན་
- 558 -



རྣམ་འགྲེལ་ལེའུ་གསུམ་པའི་ཊཱིཀྐ
སུམ་ དེ་ ལ་ དོན་ དཀར་ པོ་ མི་ གསལ་ བ་ ཉིད་ དུ་ འགྱུར་ བའི་ ཕྱིར།
གསུམ་པ་ལ། རིགས་པ་དེ་དག་གིས་ གཞན་ཡང་ཁེགས་ པ་ དང་།
བདེ་སོགས་ལ་ རང་རིག་སྒྲུབ་པ་དང་། ཤེས་པ་རྫས་གཞན་གྱིས་
མྱོང་ཧ་ཅང་ཐལ་བའོ། ། དང་པོ་ནི། བདག་རིག་པ་སྟེ། རང་
རིག་ཡོད་པ་མིན་པའི་ཕྱོགས་དག་ལ། ཤེས་པས་དོན་ཀུན་མཐོང་བ་
མེད་པར་ཐལ་བའི་གནོད་པ་བརྗོད་པ་འདི་ཡིས་ནི་ཆོས་ཅན། རང་
བློ་ནི་མངོན་སུམ་སྟེ་མངོན་གྱུར་མ་ཡིན་པར་སྨྲ་བ་གང་ཡིན་པའི་སྤྱོད་
པ་པ་དེ་ལའང་ལན་བཏབ་པ་ཡིན་ཏེ། རང་བློ་རང་ལ་ལྐོག་གྱུར་
ཡིན་ན་དོན་ཤེས་གཉིས་ཀ་རིག་པའི་བློ་མེད་པར་ཐལ་བའི་སྐྱོན་ཡོད་
པའི་ཕྱིར། གཉིས་པ་ནི། རང་བློ་རང་ལ་ལྐོག་གྱུར་དུ་འདོད་པ་
སྔར་གྱི་རིགས་པས་བཀག་ནས། དེ་རིགས་པ་གཞན་གྱིས་འགོག་པ་
ནི། ཚོར་བ་བདེ་སྡུག་དང་། འདོད་ཆགས་ལ་སོགས་པའི་ཁྱད་
པར་དེ་ཆོས་ཅན། ཁྱོད་མངོན་སུམ་སྟེ་མངོན་གྱུར་ཡིན་ཏེ། ཁྱོད་
མངོན་སུམ་གྱི་ཚད་མས་དངོས་སུ་རྟོགས་པར་བྱ་བ་ཡིན་པའི་ཕྱིར།
དེ་དག་མངོན་གྱུར་ཡིན་ཀྱང་བློ་མིན་ནོ་ཞེ་ན། དེ་དག་ནི་ཆོས་ཅན།
བློ་ཉིད་ཡིན་ཏེ། རྟེན་བདག་རྐྱེན་དང་། དམིགས་པ་ཡུལ་དང་།
དེ་མ་ཐག་ཡིད་བྱེད་གོམས་པའི་ཁྱད་པར་ལས། འདོད་མི་འདོད་ཐ་
དད་པར་ནི་འཇུག་པ་ཅན་ཡིན་པའི་ཕྱིར། དེས་ཅི་གྲུབ་ན། བདེ་
སྡུག་དེ་དག་ཆོས་ཅན། ཁྱོད་མྱོང་བའི་རང་རིག་གྲུབ་པར་ཐལ།
ཁྱོད་བློ་གང་ཞིག ཁྱོད་མྱོང་བྱེད་དེ་ལས་ཐ་དད་པའི་ཁྱོད་མྱོང་བྱེད་
རྫས་གཞན་གྱི་ཤེས་པ་གང་ཡིན་པ་ཅུང་ཟད་ཀྱང་ཚད་མས་རྟོགས་པ་ .
མེད་ པའི་ ཕྱིར། གསུམ་ པ་ ལ། ཧ་ ཅང་ ཐལ་ བ་ དངོས་ དང་།
དེའི་ལན་དགག་པའོ། །
དང་པོ་ནི། ཁོ་ན་རེ། དེ་ཤེས་གང་ཡིན་ཞེས་མ་གྲུབ་སྟེ།
- 559 --



T
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བདེ་བ་དེ་རང་ལས་ཕྱིས་བྱུང་གི་ཤེས་པ་གཞན་གྱིས་རིག་ཅིང་མྱོང་བ་
ཡིན་པའི་ཕྱིར་ཏེ། དེས་དེ་དམིགས་པ་ཡིན་པའི་ཕྱིར་ཞེ་ན། ལྷས་
བྱིན་གྱི་བདེ་བ་ལ་དམིགས་པའི་གཞན་མཆོད་སྤྱིན་གྱི་ཡིད་རྟོག་དེས་
ཀྱང་ནི་ཆོས་ཅན། ཁྱོད་ཀྱིས་ལྷས་བྱིན་གྱི་བདེ་བ་དེ་སྤྱོད་ཅིང་མྱོང་
བར་འགྱུར་བར་ཐལ། ཁྱོད་ཀྱིས་དེ་དམིགས་པའི་ཕྱིར། གལ་ཏེ་
ཁོ་ན་རེ། གཞན་ གྱིས་ རིག་ ཡིན་ ན། ཞེས་ པའི་ སྐྱོན་མེད་དེ།
ལྷས་བྱིན་གྱི་བདེ་བ་དེས་སྐྱེས་པ་དང༌། དེར་སྣང་བའི་བློས་ ལྷས་
བྱིན་གྱི་བདེ་བ་མྱོང་ཞིང་རིག་པ་ཡིན་གྱི། དེ་ལས་གཞན་པའི་བློས་
དེ་རིག་པ་ཡིན་ཡང་མྱོང་བ་མིན་པའི་ཕྱིར་ཞེ་ན། ལྷས་བྱིན་གྱི་བདེ་
བ་ལ་དམིགས་པར་བྱེད་པའི་གཞན་མཆོད་སྦྱིན་གྱི་ཡིད་རྟོག་དེ་ཡང་
ཆོས་ཅན། ལྷས་བྱིན་གྱི་བདེ་བ་མྱོང་བར་ཐལ། ཁྱོད་ལ་ཡང་ལྷས་
བྱིན་གྱི་བདེ་བས་བསྐྱེད་པ་དང་། དེར་སྣང་བ་ཉིད་པོ་འདི་གདོན་
མི་ཟ་བར་ཡོད་པའི་ཕྱིར། ཅི་སྟེ་ཁོ་ན་རེ། མ་གྲུབ་སྟེ། ལྷས་
བྱིན་གྱི་བདེ་བ་ལ་དམིགས་པའི་མཆོད་སྦྱིན་གྱི་བདེ་བ་དེ་ལས་སྐྱེས་པ་
ཡང་མིན་ཞིང་། དེར་སྣང་བ་ཅན་ཡང་མིན་ནོ་ཞེ་ན། དེ་འདྲའི་
ཡིད་བློ་རྟོག་པ་ཆོས་ཅན། ཁྱོད་ཀྱི་གཟུང་ཡུལ་མེད་པ་ཅན་དུ་་་
འགྱུར་བར་ཐལ། ཁྱོད་ལ་རང་ཡུལ་གྱི་རྣམ་པ་མ་ཤར་བའི་ཕྱིར།
ཁོ་ན་རེ། མ་ཁྱབ་སྟེ། ལྷས་བྱིན་གྱི་བདེ་བ་དེའི་གཟུང་ཡུལ་ཡིན་
ཡང་། དེའི་སྤྱི་ཡན་གར་བ་དེ་དེའི་གཟུང་ཡུལ་ཡིན་པའི་ཕྱིར་ཞེ་ན།
དེ་ཆོས་ཅན། ལྷས་བྱིན་གྱི་བདེ་བ་དེ་མ་བཟུང་ན་དེའི་སྤྱི་ཡན་གར་
བ་དག་ཀྱང་གཟུང་ཡུལ་དུ་མི་འཛིན་ཏེ། དེའི་སྤྱི་ཡན་གར་བ་དེ་ནི་
ཅུང་ཟད་ཀྱང་དངོས་པོ་མིན་ནོ། ། ཞེས་ཀྱང་སྔར་དེ་མཚུངས་མིན་
ཞེས་པར་བཤད་ཟིན་པའི་ཕྱིར། དེ་དག་གི་དོན་བསྡུ་བ་ནི། བློ་
བདེ་ཆོས་ཅན། སྤྱིར་མངོན་སུམ་སྟེ་མངོན་གྱུར་དང་། བྱེ་བྲག་ཏུ་
- 560 -



རྣམ་འགྲེལ་ལེའུ་གསུམ་པའི་ཊཱིཀྐ
བདག་རིག་སྟེ་རང་རིག་མངོན་སུམ་གྱིས་གྲུབ་པ་ཡིན་ཏེ། ཁྱོད་མྱོང་
བྱེད་ཡོད་པ་གང་ཞིག དོན་ཁྱོད་སྣང་བ་སྟེ། མྱོང་བྱེད་དེ་ནི་ཁྱོད་
ལས་རྫས་གཞན་མིན་པ་དེས་ནའི་ཕྱིར་ཏེ། ཁྱོད་མྱོང་བྱེད་ཁྱོད་ལས་
རྫས་ གཞན་ ཡིན་ པར་ སྔར་ བཀག་ པ་ དེའི་ ཕྱིར། གཉིས་ པ་ ལ།
གནོད་བྱེད་དགོད་པ་དང་། རྣལ་འབྱོར་མངོན་སུམ་ལ་ཧ་ཅང་ཐལ་
བའོ། །
དང་པོ་ནི། ཁོ་ན་རེ། གལ་ཏེ། གཞན་གྱིས་ཀྱང་ནི་དེ་
སྤྱོད་འགྱུར། ཞེས་པའི་སྐྱོན་མེད་དེ། ལྷས་བྱིན་གྱི་བདེ་བ་ལ་
དམིགས་པའི་མཆོད་སྦྱིན་གྱི་ཡིད་རྟོག་དང་། ལྷས་བྱིན་གྱི་བདེ་བ་
མྱོང་བྱེད་གཉིས་ལྷས་བྱིན་གྱིས་བདེ་བ་དེ་ལ་དམིགས་ནས་འཛིན་བྱེད་
དུ་མཚུང་ཀྱང་། ལྷས་བྱིན་གྱི་བདེ་བ་ལ་དམིགས་པའི་མཆོད་སྦྱིན་
གྱི་ ཡིད་ རྟོག་དེ་ ལྷས་བྱིན་ གྱི་བདེ་བ་ལ་ མངོན་ སུམ་ ཉིད་ ནི་ མིན།
ལྷས་བྱིན་གྱི་བདེ་བ་མྱོང་བྱེད་དེ་ལྷས་བྱིན་གྱི་བདེ་བ་ལ་མངོན་སུམ་
ཡིན་པའི་ཕྱིར་ཞེ་ན། སྤྱིར་དེ་ལྟར་རིགས་ཀྱང་། ཁྱོད་ལ་དེ་མི་
རིགས་ཏེ། ལྷས་བྱིན་གྱི་རྒྱུད་ཀྱི་བདེ་བ་ཆོས་ཅན། ཁྱོད་ལ་་་་་
དམིགས་པའི་མཆོད་སྦྱིན་གྱི་ཡིད་རྟོག་དང་ཁྱོད་མྱོང་བྱེད་གཉིས་ཁྱོད་
ལ་མངོན་སུམ་ཡིན་མིན་ཐ་དད་པའི་ཚུལ་དེ་གང་ལས་ཀྱང་མི་འཐད་
པར་ཐལ། དེ་གཉིས་ཀས་དོན་ཁྱོད་རྣམ་མེད་ཐུག་ཕྲད་དུ་འཛིན་
པར་མཚུངས་པའི་ཕྱིར། ཁོ་ན་རེ། གལ་ཏེ། གཞན་གྱིས་ཀྱང་
ནི་དེ་མྱོང་འགྱུར། ཞེས་པའི་སྐྱོན་མེད་དེ། ལྷས་བྱིན་རང་རྒྱུད་ཀྱི་
ཡིད་རྟོག་གིས་རང་རྒྱུད་ཀྱི་བདེ་བ་མྱོང་བར་ངེས་པ་ཡིན་པའི་ཕྱིར།
དེས་དེ་མྱོང་བའི་མ་མཐོང་བའི་ལས་དང་ལྡན་པ་དང་། ལྷས་བྱིན་
གྱི་རྒྱུད་ཀྱི་ཡིད་རྟོག་དང་། དེ་འི་རྒྱུད་ཀྱི་བདེ་བ་གཉིས་གང་ཟག་གི་
བདག་དང་དོན་གཅིག་ལ་ལྡན་པའི་འཕྲོད་འདུའི་འབྲེལ་པ་གྲུབ་པ་
- 561 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དང་། སོགས་པས་ལྷས་བྱིན་གྱི་རྒྱུད་ཀྱི་ཡིད་རྟོག་གིས་དེའི་རྒྱུད་ཀྱི་
བདེ་བ་མྱོང་བ་ལ་དབང་ཕྱུག་དགའ་བ་ཡིན་པའི་ཕྱིར། ལྷས་བྱིན་
གྱི་བདེ་བ་ལ་དམིགས་པའི་མཆོད་སྦྱིན་གྱི་ཡིད་རྟོག་གིས་ལྷས་བྱིན་གྱི་
བདེ་བ་མྱོང་བ་མིན་ཏེ། རྟགས་གོང་གི་དེ་རྣམས་ལོག་པ་ཡིན་པའི་
ཕྱིར་ཞེ་ན། འོ་ན་ལྷས་བྱིན་གྱི་བདེ་བ་ལ་དམིགས་པའི་མཆོད་སྦྱིན་
གྱི་ཡིད་རྟོག་ཆོས་ཅན། གཞན་ལྷས་བྱིན་གྱི་བདེ་བ་ནི་རྣམ་པ་ཀུན་
ཏུ་འཛིན་པར་མི་འགྱུར་བར་ཐལ། དེ་འཛིན་པའི་མ་མཐོང་བའི་
ལས་དང་མི་ལྡན་པ་སོགས་ཡིན་པའི་ཕྱིར། གཞན་ཡང༌། ལྷས་
བྱིན་གྱི་བདེ་བ་ལ་དམིགས་པའི་མཆོད་སྦྱིན་གྱི་ཡིད་རྟོག་ཆོས་ཅན།
ཁྱོད་ཀྱིས་ལྷས་བྱིན་གྱི་རྒྱུད་ཀྱི་བདེ་བ་མ་མྱོང་། ལྷས་བྱིན་གྱིས་ཡིད་
རྟོག་གིས་དེའི་རྒྱུད་ཀྱི་བདེ་པ་མྱོང་བའི་ཁྱད་པར་མི་འཐད་པར་ཐལ།
ཁྱོད་ཀྱིས་དེ་མ་མྱོང་། ཅིག་ཤོས་དེས་དེ་མྱོང་བའི་དབྱེ་བའང་དེ་
དག་རྣམས་ནི་ཕན་ཚུན་དུ་ཞེས་པར་བསལ་ཟིན་པའི་ཕྱིར། གཉིས་
པ་ནི། ཤེས་པ་དེ་མངོན་སུམ་དུ་འཛིན་ན་ཤེས་པ་དེ་མྱོང་པས་ཁྱབ་
ན། བྱེ་བྲག་པ་གང་དག་གི་ལྟར་ན། རྣལ་འབྱོར་མངོན་སུམ་ཆོས་
ཅན། ཁྱོད་ཀྱིས་གཞན་གྱི་བདེ་བ་ལ་སོགས་པ་མྱོང་ལ་སྟེ་མྱོང་པ་
ཡིན་པར་ཐལ། དེ་མངོན་སུམ་དུ་འཛིན་པའི་ཕྱིར། འདོད་ན།
འཕགས་པ་དེ་ཡང་ཆོས་ཅན། སྡུག་བསྔལ་ཅན་དེ་བཞིན་དུ་སྡུག་
བསྔལ་གྱིས་གདུངས་པར་འགྱུར་བར་ཐལ། དེ་དང་སྡུག་བསྔལ་
ཉམས་སུ་མྱོང་བར་མཚུངས་པས་ནའོ། །གལ་ཏེ། ཁོ་ན་རེ། གང་
དག་ཅེས་པ་མ་ཁྱབ་སྟེ། བདེ་སྡུག་སྐྱེད་པའི་ཡུལ་དང༌། རྣལ་
འབྱོར་པའི་དབང་པོ་འདུས་ཤིང་ཕྲད་པ་མེད་པས། ཡུལ་དབང་
འདུས་པ་དེ་ལས་བྱུང་བའི་བདེ་བ་དང་། སྡུག་བསྔལ་ནི་རྣལ་
འབྱོར་པ་དེ་དག་གི་རྒྱུད་ལ་ནི་སྐྱེ་བ་མིན་པའི་ཕྱིར་ཞེ་ན། ཆོས་ཅན།
- 562 --



རྣམ་འགྲེལ་ལེའུ་གསུམ་པའི་ཊཱིཀྐ
༦
སྡུག་བསྔལ་ཅན་དེ་བཞིན་དུ་འཕགས་པས་ཀྱང་སྡུག་བསྔལ་མྱོང་བ་
ཡིན་པར་ཐལ། གང་ཟག་དེའི་རྒྱུད་ལ་སྡུག་བསྔལ་སྐྱེས་པར་གྱུར་པ་
ཉིད་ནི་དེས་སྡུག་བསྔལ་མྱོང་བའི་དོན་མིན་གྱི། འོན་ཀྱང་ནི་སྡུག་
བསྔལ་ལ་དམིགས་པའི་ཤེས་པ་སྐྱེས་པ་ཙམ་གྱིས་སྡུག་བསྔལ་མྱོང་བར་
འཇོག་པ་ཡིན་པའི་ཕྱིར། ཁོ་ན་རེ། དེ་ཡང་དེ་བཞིན་གདུང་བར་
འགྱུར། ། ཞེས་ པའི་ སྐྱོན་ དེ་ ཁྱེད་ རང་ ལའང་ མཚུངས་ སོ་ ཞེ་ ན།
འཕགས་པ་ཆོས་ཅན། གཞན་རྒྱུད་ཀྱི་སྡུག་བསྔལ་གྱིས་ཁྱོད་གདུང་
བ་དང༌། ལ་སོགས་པ་གཞན་རྒྱུད་ཀྱི་བདེ་བ་ཁྱོད་ལ་ཕན་འདོགས་
པའི་རྒྱུ་མ་ཡིན་པར་ཐལ། ཁྱོད་ཀྱིས་གཞན་གྱི་བདེ་སྡུག་མྱོང་བ་མ་
ཡིན་པའི་ཕྱིར། ཁོ་ན་རེ། གཞན་གྱིས་ཀྱང་ནི་དེ་མྱོང་འགྱུར།
ཞེས་པའི་སྐྱོན་དེ་ཁྱོད་རང་ལ་ཡང་མཚུངས་སོ་ཞེ་ན། ལྷས་བྱིན་གྱི་
བདེ་བ་ལ་དམིགས་པའི་མཆོད་སྦྱིན་གྱི་ཡིད་རྟོག་ཆོས་ཅན། ལྷས་
བྱིན་དེ་ལྟར་དུ་ལྷས་བྱིན་གྱི་བདེ་སྡུག་མྱོང་བར་ཐལ་བར་མི་འགྱུར་ཏེ།
ལྷས་བྱིན་གྱི་བདེ་བ་ལ་དམིགས་པའི་ཤེས་པར་སྐྱེས་པ་ཙམ་ཡིན་གྱི།
དེའི་ངོ་བོར་སྐྱེས་པ་མིན་པ་དེའི་ཚེ་སྟེ་དེའི་ཕྱིར། ཁྱབ་སྟེ། རྒྱུ་
མཚན་གང་གི་ཚེ་སྡུག་བསྔལ་མྱོང་བྱེད་ཡིན་ན་རང་ཉིད་སྡུག་བསྔལ་
གྱི་རང་གི་ངོ་བོར་སྣང་པའི་སྒོ་ནས་ནི་སྡུག་བསྔལ་གྱིས་གདུངས་ཤིང་
མྱོང་བ་ཡིན་དགོས་པའི་ཕྱིར། ཤེས་པ་དེ་དམིགས་ན་ཤེས་པ་དེ་
མྱོང་བས་མ་ཁྱབ་པ་དེས་ན། ཤེས་པ་ཐམས་ཅད་ཀྱི་དམིགས་བྱེད་
དང་། མྱོང་བྱེད་དག་ནི་ཐ་དད་པ་ཡིན་ཏེ། ཤེས་པ་དོན་དང་
འདྲ་བས་དོན་དམིགས་པར་འཇོག་པ་ཡིན་ལ། ཤེས་པའི་མྱོང་བྱེད་
རང་གི་ངོ་བོར་གསལ་བར་སྐྱེས་པའི་སྒོ་ནས་མྱོང་བྱའི་བདག་ཉིད་
མྱོང་བར་འཇོག་པ་ཡིན་པའི་ཕྱིར། རང་བློ་རྟགས་ལས་རྟོགས་་་
དགོས་པར་ཐལ་བ་དང་། དེ་འདོད་ན་མི་འཐད་པའོ། །
-- 563 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ས
དང་པོ་ནི། གཞན་ཡང་ལྷས་བྱིན་གྱི་རང་རྒྱུད་ཀྱི་བློ་དེ་ནི་
ཆོས་ཅན། ཁྱོད་ལྷས་བྱིན་གྱིས་རྟགས་ལས་རྟོགས་དགོས་པར་་་་་
འགྱུར་བར་ཐལ། ཁྱོད་དེའི་ཚད་མས་གྲུབ་པ་གང་ཞིག ཁྱོད་
དེའི་མངོན་སུམ་གྱིས་གྲུབ་པ་མེད་པས་ནའོ། །གཉིས་པ་ལ། རང་
རྒྱུད་ ལ་ བློ་ སྒྲུབ་ པའི་ རྟགས་ མི་ སྲིད་ པ་ རྒྱས་ པར་ བཤད་ པ་ དང༌།
རང་བློ་ལྐོག་ཏུ་གྱུར་ན་འབྲེལ་པ་ངེས་བྱེད་ཀྱི་ཚད་མ་མི་འཐད་པའོ། །
དང༌ པོ་ ལ། དབང་ སོགས་ ལས་ གཞན་ རྟགས་ སུ་ མི་ རུང་ བ།
དབང་སོགས་ཉིད་རྟགས་སུ་མི་རུང་བ། རང་བློའི་ཆོས་རྟགས་སུ་མི་
རུང་བའོ། །དང་པོ་ནི། ཁོ་ན་རེ། བློ་ནི་རྟགས་ལས་ཞེས་པའི་
འདོད་དོ་ཞེ་ན། འོ་ན་དེའི་དབང་བློ་རྟགས་ལས་རྟོགས་པ་ཡིན་
ནམ། དེའི་ཡིད་བློ་རྟགས་ལས་རྟོགས་པ་ཡིན། དང་པོ་ལྟར་ན།
ལྷས་བྱིན་གྱི་དབང་ཤེས་བྱ་ཆོས་ཅན། ལྷས་བྱིན་གྱི་ངོར་ཁྱོད་ཡོད་
པར་སྒྲུབ་པའི་རྟགས་ཡང་དག་མེད་པར་ཐལ། དེའི་ངོར་ཁྱོད་ཡོད་
པར་སྒྲུབ་པའི་རྟགས་ཡང་དག་དེ་ཡང་དབང་པོ་དང་། དོན་ནམ།
བློ་དབང་ ཤེས་ སམ། ཡང་ན་ཡིད་བྱེད་སྔ་མར་འགྱུར་དགོས་པ་
གནང་ཞིག དེ་རྣམས་གང་ཡང་ལྷས་བྱིན་གྱི་ངོར་ཁྱོད་ཡོད་པར་
སྒྲུབ་ པའི་རྟགས་ཡང་དག་མ་ཡིན་པའི་ཕྱིར། དང་པོ་དེར་ ཐལ།
དབང་ཤེས་ཀྱི་རྒྱུ་འབྲས་ཚོགས་པ་འདི་དག་ལས་མ་ གཏོགས་པའི་
དབང་བློའི་རྒྱུ་དང་འབྲེལ་པ་ཅན་བདག་ཡིད་ཕྲད་པ་སོགས་གཞན་
ཡོད་པ་མ་ཡིན་པའི་ཕྱིར་ཏེ། བདག་ཡིད་ཕྲད་པས་སུ་ལ་ཕན་་་་
འདོགས་པའི་ནུས་པ་ཚད་མས་མཐོང་བ་མེད་པའི་ཕྱིར། གཉིས་པ་
ལ། དགག་པ་དངོས་པོ་དང་། དེའི་ལན་དགག་པའོ། ། །
དང་པོ་ནི། ཡང་ན་ཡིད་བྱེད་སྔ་མར་འགྱུར། ། ཞེས་པའི་
རྟགས་ཕྱི་མ་སྒྲུབ་པ་ནི། དབང་བོ་སོགས་གཟུགས་ཅན་པ་ཆོས་ཅན།
R
- 564 -



རྣམ་འགྲེལ་ལེའུ་གསུམ་པའི་ཊཱིཀྐ
ཁྱོད་ལྷས་བྱིན་གྱི་ངོར་ཤེས་ཡོད་པར་སྒྲུབ་པའི་རྟགས་ཡང་དག་མ་
ཡིན་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ལ་ཁྱབ་པ་འཁྲུལ་བའི་
ཕྱིར་ཏེ། གཉིད་ལོག་པ་དང་། བརྒྱལ་བའི་ཚེ། ཁྱོད་ཡོད་ཀྱང་
དབང་ཤེས་མེད་པའི་ཕྱིར། དོན་གཟུགས་སོགས་ཀྱང་དེ་བཞིན་དུ་
ཤེས་ པར་ བྱའོ། ། བློ་ ཤེས་ དང༌། ཡིད་ བྱེད་ དེ་ ཡང་ ཆོས་ ཅན།
ཁྱོད་ལྷས་བྱིན་ངོར་ལྷས་བྱིན་གྱི་རྒྱུད་ཀྱི་དབང་ཤེས་ཡོད་པར་སྒྲུབ་
པའི་རྟགས་ཡང་དག་ཉིད་མ་ཡིན་པར་ཐལ། ལྷས་བྱིན་གྱིས་དེ་སྒྲུབ་
ཀྱི་བསྒྲུབ་བྱ་ཚད་མ་གྲུབ་པ་ཉིད་ཀྱི་སྔ་རོལ་ཏུ་ཁྱོད་ལྷས་བྱིན་གྱིས་ཚད་
མས་མ་གྲུབ་པ་ནི་ཡིན་པའི་ཕྱིར་ཏེ། ཤེས་པ་ཡིན་པའི་ཕྱིར། ཕྱི་
མ་ལ་མ་ཁྱབ་ན་རང་རིག་མངོན་སུམ་མ་གྲུབ་པར་བུད། གཉིས་པ་
ནི། གལ་ཏེ་ཁོ་ན་རེ། དོན་ཙམ་ལྷས་བྱིན་གྱི་ངོར་ལྷས་བྱིན་གྱི་
རྒྱུད་ ཀྱི་དབང་བློ་ ཡོད་ པར་ སྒྲུབ་ པའི་ རྟགས་ ཡང་ དག་ མིན་ གྱིས།
དོན་གསལ་ དེ་སྒྲུབ་ཀྱི་རྟགས་ཡང་དག་ ཡིན་ པར་འདོད་དོ་ཞེ་ན།
འོ་ན་དོན་གསལ་ བ་ དེ་ གང་ ལ་ བྱེད། དོན་ གསལ་ བའི་ བློའམ།
བློས་གསལ་པའི་དོན་ནམ། བློ་ལ་ལྟོས་མེད་ཀྱི་ཁྱད་པར་ཞིག་ཡིན།
དང་པོ་ལྟར་ན། དོན་གསལ་བྱེད་ཀྱི་བློ་དེ་ཉིད་ཆོས་ཅན། རྟགས་
ཆོས་སྔར་དང་འདྲ། ཤེས་བྱ་ཆོས་ཅན། དོན་གསལ་བྱེད་ཀྱི་བློ་དེ་
དེ་སྒྲུབ་ཀྱི་རྟགས་ཡང་དག་མ་ཡིན་པར་བསྟན་པ་འདིས་ནི། བློས་
གསལ་བར་གྱུར་པའི་དོན་དེ་སྒྲུབ་ཀྱི་རྟགས་ཡང་དག་ཡིན་པ་བསལ་
ཏེ། དོན་གསལ་བྱེད་ཀྱི་བློ་ཉམས་ སུ་ མྱོང་བ་ཡོད་པ་མ་ཡིན་ན།
བློ་དེ་ཡིས་གསལ་བར་གྱུར་པའི་དོན་ཡང་ཚད་མས་མི་ངེས་དགོས་
པའི་ཕྱིར། ཁོ་ན་རེ། འོན་ཏེ། དོན་གསལ་བ་དེ་སྔར་མི་གསལ་
བ་ཕྱིས་རྐྱེན་གྱིས་གསལ་བར་བྱས་པའི་དོན་ཉིད་ཀྱི་ཁྱད་པར་འགའ་
ཞིག་ཡིན་པར་འདོད་དོ་ཞེ་ན། དོན་རྟག་པར་ཁས་བླངས་པས།
- 565 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
དེ་ལྟ་བུའི་ཁྱད་པར་མི་འཐད་ཅེས་སྟོན་པ་ནི། ཕྱི་རོལ་གྱི་དོན་ཆོས་
ཅན། ཁྱོད་སྔར་མི་གསལ་བ་ཕྱིས་རྐྱེན་གྱིས་གསལ་བར་བྱས་པའི་
ཁྱད་པར་འགའ་ཡང་མེད་པར་ཐལ། ཁྱོད་སྐྱེ་བ་དང་ནི་འཇིག་པ་
མེད་པའི་རྟགས་ཡིན་པའི་ཕྱིར། རྟགས་གསལ་དངོས། ཕྱི་རོལ་
གྱི་གཟུགས་དེ་སྐྱེ་འཇིག་བྱེད་པར་འདོད་ན་ཡང་། དེ་ཆོས་ཅན།
ཁྱོད་འཛིན་ཤེས་པ་སྔ་ཕྱི་སོ་སོར་སྐྱེ་འཇིག་བྱེད་བཞིན་དུ་ཁྱོད་སྐད་
ཅིག་སྔ་ཕྱི་སྐྱེ་འཇིག་བྱེད་པར་འགྱུར་བར་ཐལ། ཁྱོད་སྐྱེ་འཇིག་བྱེད་
པ་ཡིན་པའི་ཕྱིར། དོན་གྱི་ཁྱད་པར་གསལ་བ་དེ་ཡང་ཚད་མས་
ཤེས་ཟིན་པའམ། ཚད་མས་ཤེས་པར་འགྱུར་པའི་དོན་གསལ་བ་
གང་རྟགས་ཡིན། གལ་ཏེ་ཚད་མས་ཤེས་ཟིན་པའི་དོན་གསལ་བ་
རྟགས་ཡིན་ནོ་ཞེ་ན། ཚད་མ་དེས་ཤེས་པའི་དོན་གསལ་བ་ཞེས་བྱ་
བ་དེ་ལྷས་བྱིན་གྱི་ངོར་ལྷས་བྱིན་གྱི་ རྒྱུད་ལ་བློ་ཡོད་པར་སྒྲུབ་པའི་
རྟགས་ཡང་དག་ཏུ་གང་ལས་ཀྱང་མི་འཐད་པར་ཐལ། ལྷས་བྱིན་གྱི་
ཤེས་པ་ཚད་མས་ཡོངས་སུ་བཅད་པ་མེད་པའི་ཕྱིར། རྟགས་དངོས།
ཁྱབ་པ་ཡོད་དེ། ལྷས་བྱིན་གྱི་རྒྱུད་ཀྱི་ཤེས་པ་དེ་ཚད་མས་ཤེས་པ་
འགྱུར་པ་ཉིད་དུ་བཅད་པ་མེད་ཀྱང་། ཚད་མས་ཤེས་པའི་དོན་
གསལ་བ་དེ་ནི་ཅི་ལྟར་ཡང་ལྷས་བྱིན་གྱི་ངོར་ལྷས་བྱིན་གྱི་རྒྱུད་ལ་བློ་
ཡོད་པར་སྒྲུབ་པའི་གོ་བྱེད་རྟགས་ཡང་དག་ཡིན་པ་མི་འཐད་པའི་
ཕྱིར། ཁོ་ན་རེ། རྩ་བའི་བརྟག་པ་གཉིས་པ་ལྟར། མཐོང་བ་
དོན་གསལ་དེ་ཚད་མས་མཐོང་བར་གྱུར་པ་མ་ཡིན་པའི་དོན་གསལ་
པ་དེ་སྒྲུབ་ཀྱི་རྟགས་ཡང་དག་ཡིན་ནོ་ཞེ་ན། སྒྲ་ཐོས་པའི་སྐྱེས་བུ་
ལོང་བ་དེས། རང་རྒྱུད་ལ་མིག་ཡོད་པར་རྟོགས་པར་འགྱུར་པར་
ཐལ། གཞན་ཉན་ཤེས་ཀྱིས་མཐོང་བར་གྱུར་ཅིང་། མིག་ཤེས་
ཀྱིས་འགར་ཡང་མཐོང་བར་འགྱུར་བ་མེད་པའི་དོན་གསལ་པའི་ཁྱད་
- 566 -



རྣམ་འགྲེལ་ལེའུ་གསུམ་པའི་ཊཱིཀྐ
པར་དེ་གཞན་སྒྲ་མཐོང་བ་སྟེ་ཐོས་པའི་སྐྱེས་བུ་ལོང་བ་དེ་ལའང་ཡོད་
པའི་ཕྱིར། ཁྱབ་པ་ཁས། རྩ་བའི་བརྟག་པ་གསུམ་པ་ལྟར། བློ་
ལ་ལྟོས་མེད་ཀྱི་དོན་གྱི་ཁྱད་པར་དེ་སྒྲུབ་ཀྱི་རྟགས་ཡང་དག་ཡིན་ཞེ་ན།
ལྷས་བྱིན་གྱིས་རང་གི་བློའི་ཆོས་ལ་ལྟོས་པ་མེད་པ་ཅན་གྱི་དོན་ཆོས་
ཡན་གར་བ་ལས་ནི་ལྷས་བྱིན་གྱི་ངོར་ལྷས་བྱིན་གྱི་བློ་ནི་རྗེས་སུ་དཔོག་
པ་མ་ཡིན་པར་ ཐལ། ཚད་མས་ཤེས་པར་གྱུར་པའི་དོན་གྱི་ཁྱད་
པར་རྟགས་སུ་འགོད་ན་ཕྱོགས་ཆོས་མ་གྲུབ། ཚད་མས་ཤེས་པར་མ་
གྱུར་ པའི་ དོན་ རྟགས་ སུ་ འགོད་ ན་ ཁྱབ་ པ་ འཁྲུལ་ པ་ དེའི་ ཕྱིར།
གསུམ་པ་ལ། བློའི་རྫས་སུ་གྱུར་པའི་བློའི་ཆོས་རྟགས་སུ་མི་རུང་བ་
དང༌། རྫས་གཞན་རྟགས་སུ་མི་རུང་བའོ། །
དང་པོ་ནི། ཁོ་ན་རེ། ལྷས་བྱིན་རང་རྒྱུད་ཀྱི་བློའི་ཆོས་བདེ་
བ་སོགས་དེའི་ངོར་དེ་སྒྲུབ་ཀྱི་འབྲས་རྟགས་ཡང་དག་ཡིན་ནོ་ཞེ་ན།
ལྷས་བྱིན་གྱི་ངོར་དེའི་རྒྱུད་ཀྱི་བློའི་སྒྲུབ་པའི་རྟགས་མངོན་སུམ་དུ་
གྲུབ་པ་གང་ཡིན་པ་ལྷས་བྱིན་རང་རྒྱུད་ཀྱི་བློའི་ཆོས་བདེ་བ་སོགས་
ཆོས་ཅན། ཁྱོད་ལྷས་བྱིན་རང་རྒྱུད་ཀྱི་བློ་ལས་རྫས་གཞན་དུ་ཅིར་
ཡང་མ་གྲུབ་པར་ཐལ། ཁྱོད་རང་གི་གཙོ་བོ་སེམས་དང་དངོས་རྒྱུ་
མཚུངས་པ་ལས་སྐྱེས་པ་ཡིན་པའི་ ཕྱིར། ཁྱབ་སྟེ། བློ་དེ་དང་
དངོས་རྒྱུ་མཚུངས་པ་ལས་སྐྱེས་པའི་ཤེས་པ་དེ་བློ་དེ་ལས་རྫས་ཐ་དད་
གང་ལས་ཀྱང་ཡིན་པ་མི་འཐད་པའི་ཕྱིར། འདོད་ན་སོང་། དེ་
ཡིན་པར་ཐལ། དེ་དེ་སྒྲུབ་ཀྱི་འབྲས་རྟགས་ཡང་དག་ཡང་ཡིན་པའི་
ཕྱིར། རྟགས་ཁས་སོ། །གཉིས་པ་ནི། ཁོ་ན་རེ། རྩ་བའི་རྟགས་
མ་གྲུབ་སྟེ། ལྷས་བྱིན་གྱི་རྒྱུད་ཀྱི་བདེ་བ་དེ་རང་གི་གཙོ་བོ་སེམས་
དང་རྒྱུ་ཚོགས་རྫས་གཞན་ལས་སྐྱེས་པའི་ཕྱིར་ཞེ་ན། དེ་འདྲའི་བདེ་
བ་དེ་ཡང་ཆོས་ཅན། རང་འཁོར་དུ་ལྡན་པའི་གཙོ་བོ་སེམས་དང་
567 -
i
im
in



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འབྲེལ་པ་འཁྲུལ་པ་ཅན་ཡིན་པར་ཐལ། དེ་དང་རྫས་གཞན་གང་
ཞིག དེ་དང་དེ་བྱུང་གི་འབྲེལ་པ་མ་གྲུབ་པའི་ཕྱིར། འདོད་ན།
དེ་སྒྲུབ་ཀྱི་འབྲས་རྟགས་ཡང་དག་ཡིན་པ་འགལ་ལོ། ། གཞན་ཡང་།
ལྷས་བྱིན་གྱི་ངོར་ལྷས་བྱིན་གྱི་བློ་ཡོད་པར་སྒྲུབ་པའི་འབྲས་རྟགས་
ཡང་ དག་ མེད་ པར་ ཐལ། གཟུགས་ སོགས་ ཡུལ་ ནི་ ལྔ་ བོ་ དང༌།
མིག་སོགས་དབང་པོ་ལྔ་དང་། དམིགས་པར་བྱེད་པ་ཤེས་པ་ལྔ་བོ་
དག་ལས་མ་གཏོགས་ལྷས་བྱིན་གྱི་ངོར་དེ་སྒྲུབ་པ་དེ་ཡི་འབྲས་བུའི་
རྟགས་སུ་རུང་བ་གཞན་ཉེ་བར་མཚོན་པ་ཡོད་པ་མིན་ཞིང༌། དེ་
རྣམས་གང་ཡང་དེ་སྒྲུབ་ཀྱི་འབྲས་རྟགས་ཡང་དག་མིན་པའི་ཕྱིར།
དེའི་རྒྱུ་མཚན་ལྔ་ཚན་ཕྱི་མ་གཉིས། དེ་སྒྲུབ་ཀྱི་འབྲས་རྟགས་ཡང་
དག་མིན་ཞེས་སྟོན་པ་ན། དེ་ལ་ཞེས་སོ། །ཡུལ་ལྔ་བོ་དེ་མིན་ཞེས་
སྟོན་པ་ནི། དོན་ལྔ་ཞེས་སོ། །དེ་ལ་དབང་པོ་དང་ཤེས་པ་ལྔ་ཚན་
གཉིས་པོ་ནི་ཆོས་ཅན། ཁྱོད་ལྷས་བྱིན་གྱི་ངོར་དེ་སྒྲུབ་ཀྱི་འབྲས་
རྟགས་ཡང་དག་མིན་པར་ཐལ། ཁྱོད་དེས་དེ་སྒྲུབ་ཀྱི་བསྒྲུབ་བྱ་མ་
གྲུབ་པའི་སྔ་རོལ་ཏུ་ཁྱོད་དེའི་དབང་པོ་སྟེ། མངོན་སུམ་གྱི་ཡུལ་
ལས་འདས་ཤིང་། ཁྱོད་དེས་ཚད་མས་མ་གྲུབ་པ་ཡིན་པའི་ཕྱིར།
དོན་ལྔ་པོ་དག་ལ་ཆོས་ཅན། ཁྱོད་ལྷས་བྱིན་གྱི་རྒྱུད་ཀྱི་བློའི་འབྲས་
བུ་མ་ཡིན་པར་ཐལ། གཟུགས་མཐོང་བའི་དབང་ཤེས་སོགས་ཁྱོད་
ལས་སྐྱེས་པ་ལས་གཞན་དུ། ཁྱོད་ལས་སྐྱེས་པ་སྲིད་པ་དང་བྲལ་བ་
གང་ཡིན་པ་གཅིག་ཀྱང་ཚད་མས་རྟོགས་པ་མེད་པའི་ཕྱིར། ངག་
དོན་ནི། དོན་ལྔ་ཆོས་ཅན། ཆོས་འདྲ། ཁྱོད་ལྷས་བྱིན་གྱི་རྒྱུད་
ཀྱི་བློ་ཕན་བྱེད་དུ་ཡོད་མེད་ཀྱི་རྗེས་སུ་འགྲོ་ལྡོག་མི་བྱེད་པའི་ཕྱིར་ཏེ།
ཁྱོད་དེ་ཕན་བྱེད་དུ་མེད་ཀྱང༌། ཁྱོད་རང་རྒྱུ་འབྱུང་བ་བཞི་ལས་
བྱུང་བའི་ཕྱིར། དེ་ལྟར་ན་དབང་ཤེས་སོགས་གང་ཡིན་པ་དེ་ཆོས་
- 568 -



རྣམ་འགྲེལ་ལེའུ་གསུམ་པའི་ཊཱིཀྐ
ཅན། ཁྱོད་དེ་སྒྲུབ་ཀྱི་འབྲས་རྟགས་ཡང་དག་ཡིན་ནོ་ཞེས་བྱ་བ་
ལེགས་པར་མ་བརྟགས་པའི་བབ་ཅོལ་ཡིན་ཏེ། ཁྱོད་ལྷས་བྱིན་གྱི་
བློའི་འབྲས་བུར་ཚད་མས་ཤེས་པ་མེད་པའི་ཕྱིར། གཉིས་པ་ལ།
འབྲེལ་པ་ངེས་བྱེད་ཀྱི་ཚད་མ་མེད་པ་དང༌། དེ་མེད་པས་གཞན་
རྒྱུད་ཀྱི་བློ་ཡང་མི་རྟོགས་པར་ཐལ་བ་དང༌། བློ་རྫས་གཞན་གྱིས་
མྱོང་བ་ལ་གནོད་པ་གཞན་དགོད་པའོ། །
དང་པོ་ནི། ཁོ་ན་རེ། ངག་སྨྲ་བརྗོད་དང་། ལུས་གཡོ་
འགུལ་སོགས་ལུས་ངག་གི་ཐ་སྙད་ཁྱད་པར་ཅན་འགའ་ཞིག་དེ་སྒྲུབ་
ཀྱི་རྟགས་ཡང་དག་ཡིན་ནོ་ཞེ་ན། དེ་ལྟ་བུའི་རྟགས་ཡོད་ན་ཡང་དེ་
ཆོས་ཅན། ཁྱོད་ལས་ཅི་ལྟར་ཡང་ལྷས་བྱིན་གྱི་ངོར་དེའི་རྒྱུད་ཀྱི་བློ་
རྟོགས་པར་འགྱུར་ཏེ་མི་འགྱུར་བར་ ཐལ། ཁྱོད་དེ་དང་ནི་ལྷན་
གཅིག་ཏུ་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་འབྲེལ་བ་དེ་སྒྲུབ་ཀྱི་མཐུན་
དཔེའི་སྟེང་དུ་ལྷས་བྱིན་གྱི་ཚད་མས་མཐོང་བ་མེད་པའི་ཕྱིར། ཁྱབ་
སྟེ། དེ་སྒྲུབ་ཀྱི་རྟགས་ནི་དེ་སྒྲུབ་ཀྱི་བསྒྲུབ་བྱའི་ཆོས་དང་འབྲེལ་བ་
དེ་སྒྲུབ་ཀྱི་མཐུན་དཔེའི་སྟེང་དུ་དེ་སྒྲུབ་ཀྱི་རྒོལ་བས་ཚད་མས་མ་་
མཐོང་བའི་དེ་སྒྲུབ་ཀྱི་བསྒྲུབ་བྱ་གསལ་བར་བྱེད་པ་དེ་སྒྲུབ་ཀྱི་རྟགས་
ཡང་དག་མ་ཡིན་པའི་ཕྱིར། སྔ་མ་མ་གྲུབ་སྟེ། རྟགས་དེ་ཉིད་ལས་
རང་རྒྱུད་ཀྱི་བློ་སྒྲུབ་པའི་སྔར་གཞན་རྒྱུད་ཀྱི་བློ་དེ་ནི་གྲུབ་པ་ཉིད་དུ་
བརྗོད་ནས་མཐུན་དཔེར་བརྗོད་པ་ཡིན་པའི་ཕྱིར་ཞེ་ན་ནི། ཆོས་
ཅན། ལྷས་བྱིན་གྱི་ངོར་ལྷས་བྱིན་གྱི་བློ་སྒྲུབ་པའི་མཐུན་དཔེ་ཐུག་
མེད་དུ་འགྱུར་བར་ཐལ། མཆོད་སྦྱིན་གྱི་བློ་དེ་དེའི་ངོར་དེ་སྒྲུབ་ཀྱི་
མཐུན་དཔེ་ཡང་དག་ཡིན་པ་གང་ཞིག དེའི་ངོར་མཆོད་སྦྱིན་གྱི་བློ་
དེ་སྒྲུབ་པ་ལ་ཡང་ནི་དཔེ་གཞན་ཞིག་བཀོད་ནས་བསྒྲུབ་པར་བྱ་བ་
ཡིན་པའི་ཕྱིར། རྟགས་གསལ་ཁས་བླངས། དེས་ན་ཤེས་བྱ་ཆོས་
— 569 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
ཅན། བློ་འཛིན་རྣམ་གྱིས་མྱོང་བ་ལས་དོན་གྲུབ་ཀྱི། དོན་གྱི་
རྟགས་ལས་ཇི་ལྟར་ཡང་བློ་དེ་གྲུབ་པ་མིན་པར་ཐལ། བློ་དེ་འཛིན་
རྣམ་གྱིས་མ་གྲུབ་པར་དོན་རང་ཉིད་སུས་ཀྱང་རབ་ཏུ་གྲུབ་པ་མེད་
པའི་ཕྱིར་ཏེ། དེ་ལྟར་བསྒྲུབས་ཟིན་པ་དེའི་ཕྱིར། གཉིས་པ་ནི།
རང་རྒྱུད་ཀྱི་བློ་རང་རྒྱུད་ཀྱི་ཚད་མ་གང་གིས་ཀྱང་མི་རྟོགས་པར་་
བསྟན་ནས། གཞན་རྒྱུད་ཀྱི་བློ་དེ་རང་རྒྱུད་ཀྱི་ཚད་མ་གཉིས་ཀྱིས་
མི་རྟོགས་པར་སྟོན་པ་ནི། ཤེས་བྱ་ཆོས་ཅན། རང་རྒྱུད་ལ་རང་གི་
མངོན་སུམ་གྱིས་བློ་གྲུབ་པ་དང༌། བློ་དེ་ལས་ནི་ངག་སྨྲ་བརྗོད་དང༌།
ལུས་གཡོ་འགུལ་སོགས་སྐྱེ་བར་མཐོང་ནས། རྟགས་དེ་ལས་གཞན་
རྒྱུད་ ལ་ སེམས་ ཡོད་ པར་ རྗེས་ སུ་ དཔོག་ པར་ མི་ འགྱུར་ བར་ ཐལ།
ཐོག་མར་བདག་རྒྱུད་ལ་ལུས་ངག་གི་ཐ་སྙད་དང་། བློ་གཉིས་ཀྱི་
འབྲེལ་བ་ཚད་མས་མཐོང་བ་མེད་པའི་ཕྱིར་ཏེ། བློ་ཚད་མས་མ་
གྲུབ་པའི་ཕྱིར། རང་རིག་མངོན་སུམ་མེད་པའི་ཕྱིར། ཁྱད་པར་
དུ་རང་རྒྱུད་ལ་ཡིད་ཀྱི་བློ་རྟོག་པ་ཡོད་པར་སྒྲུབ་པ་ལ་གཟུང་དོན་གྱི་
རྟགས་ལས་གྲུབ་པ་མིན་པར་ཐལ། ཡིད་བློ་རྟོག་པ་ལ་གཟུང་དོན་
རབ་ ཏུ་གྲུབ་པ་ཡོད་པ་མིན་པའི་ཕྱིར། གསུམ་པ་ལ། བློ་སྔ་ཕྱི་
གསལ་བྱ་གསལ་བྱེད་དུ་མི་འཐད། དེ་ལ་རྩོད་པ་སྤང་བ། དེས་ན་
རང་རིག་ངེས་པར་ཁས་ལེན་དགོས་་པའོ། །
དང་པོ་ནི། ཁྱོད་ཀྱི་ལྟར་ན་བློ་སྔ་མ་ནི་བློ་ཕྱི་མ་གཞན་གྱིས་ཅི་
ལྟར་རབ་ཏུ་གསལ་བར་འགྱུར་ཞེས་དྲིས་པས། བློ་སྔ་མ་ཆོས་ཅན།
བློ་ཕྱི་མས་གསལ་བ་ཡིན་ཏེ། དེ་དང་སྐྱེས་འདྲ་བ་ཡོད་པའི་ཕྱིར་ཞེ་
ན། དེའི་བསྒྲུབ་བྱ་འགོག་པ་ནི། གསལ་མིན་ཞེས་སོ། །སྒྲུབ་བྱེད་
འགོག་པ་ནི། ཡུལ་ནི། ཞེས་སོ། །བློ་སྔ་ཕྱི་ཆོས་ཅན། གསལ་
བྱ་གསལ་བྱེད་གང་ལས་ཡིན་ཏེ་མ་ཡིན་པར་ཐལ། ཁྱོད་གཉིས་ཀ་
- 570 -



རྣམ་འགྲེལ་ལེའུ་གསུམ་པའི་ཊཱིཀྐ
གསལ་བ་མིན་པའི་བདག་ཉིད་དུ་མཚུངས་པའི་ཕྱིར། རྟགས་ཁས།
དཔེར་ན། མུན་ཁུང་ནང་གི་བུམ་སྣམ་བཞིན་ནོ། ། གཉིས་པ་ནི།
ཡུལ་སྔོན་པོ་ནི་ཆོས་ཅན། ཅི་ལྟར་སྔོར་སྣང་དབང་ཤེས་ལ་གསལ་
བར་སྣང་བ་ཡིན་ཏེ་མིན་པར་ཐལ། ཁྱོད་གསལ་བ་མ་ཡིན་པའི་
ཕྱིར་ཞེ་ན། ཆོས་ཅན། ཁྱོད་ཤེས་པ་མིན་ཡང་སྔོར་སྣང་དབང་
ཤེས་ལ་གསལ་བར་སྣང་བ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་
ཀྱི་གསལ་བ་སྔོར་སྣང་དབང་ཤེས་ལ་ངོ་བོ་སྟེ་རྣམ་པ་ཇི་ལྟ་བ་བཞིན་དུ་
འཕོ་ཞིང་གཏད་པ་ཡིན་པའི་ཕྱིར། །གསལ་བ་སྔོར་སྣང་དབང་ཤེས་
དེའང་ཆོས་ཅན། རང་ཉིད་རབ་ཏུ་གསལ་བ་ཡིན་ཏེ། སྔོན་པོ་དེ་
ཡི་ངོ་བོ་ཉིད་དེ་རྣམ་པ་ཇི་ལྟ་བ་བཞིན་དུ་ཤར་བའི་བློ་ཡིན་པའི་ཕྱིར།
དེ་ལྟར་ཁྱེད་ཀྱང་བློ་ཕྱི་མ་ལ་བློ་སྔ་མའི་རྣམ་པ་ཤར་བར་འདོད་ན།
བློ་ཕྱི་མ་ནི་ཆོས་ཅན། རང་ཉིད་མྱོང་བའི་རང་རིག་ཡོད་པར་གྲུབ་
པར་ཐལ། ཁྱོད་བློ་སྔ་མའི་རྣམ་པ་ཤར་བའི་ཤེས་པ་ཡིན་པའི་ཕྱིར།
གསལ་མིན་བདག་ཏུ་མཚུངས་པའི་ཕྱིར་ལ་ཁྱབ་པ་དེ་ལྟར་མིན་ན།
ཡུལ་གཟུགས་ལ་སོགས་པ་བློའི་གསལ་བྱེད་དུ་ཐལ། ཡུལ་གཟུགས་
ལ་སོགས་པ་ཡང་ནི་བློ་དང་ལྷན་ཅིག་ཏུ་མི་གསལ་བའི་བདག་ཉིད་དུ་
ཆོས་མཚུངས་པའི་ཕྱིར། དེས་ནི་ཆོས་ཅན། སྔོན་པོ་ཤེས་པ་མིན་
ཡང་དེ་སྔོར་སྣང་དབང་ཤེས་ལ་གསལ་བར་སྣང་བ་ཉིད་དུ་བརྗོད་
པའི་རྒྱུ་མཚན་ཡོད་དེ། ངེད་ཀྱི་ལུགས་ལ་སྔོར་སྣང་གི་བློ་རང་ཉིད་
གསལ་བའི་ངོ་བོས་རབ་ཏུ་གསལ་ཞིང༌། གཞན་སྔོར་སྣང་དབང་
ཤེས་དེར་སྔོན་པོའི་ངོ་བོ་སྟེ་རྣམ་པ་ཇི་ལྟར་བ་བཞིན་འཕོ་བ་ཡིས་སྔོན་
པོ་སྔོར་སྣང་དབང་ཤེས་ཀྱི་ཡུལ་དུ་གསལ་བ་ན་ནི། སྔོར་སྣང་་་་
དབང་ཤེས་ལ་སྔོན་པོ་རབ་ཏུ་གསལ་བར་སྣང་བ་ཉིད་དུ་བརྗོད་པའི་
ཕྱིར་ཏེ། དེ་ལྟར་བསྒྲུབས་ཟིན་པ་དེའི་ཕྱིར། བློ་གཞན་སྔ་མ་ཆོས་
ཡཁ 571 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
A
4
ཅན། ཁྱོད་བློ་ཕྱི་མ་དང་སྐྱེས་འདྲ་བ་ཡིན་ཡང་དེ་ཡིས་ནི་ཁྱོད་རབ་
ཏུ་གསལ་དགོས་པར་་མི་འདོད་དེ། ཁྱོད་དང་དེ་གཉིས་གསལ་བྱེད་
རྫས་གཞན་ལ་མི་ལྟོས་པར་རང་ཉིད་རབ་ཏུ་གསལ་བའི་ངོ་བོར་སྐྱེས་
པ་ཡིན་པའི་ཕྱིར། དཔེར་ན། གསལ་བའི་ངོ་བོར་མཚུངས་པའི་
སྒྲོན་མེ་གཉིས་གསལ་བྱ་གསལ་བྱེད་དུ་མི་འཐད་པ་བཞིན་ནོ། །སྔོར་
སྣང་དབང་ཤེས་ཆོས་ཅན། ཁྱོད་ལ་སྔོན་པོ་གསལ་བར་སྣང་ཞེས་
བརྗོད་པའི་རྒྱུ་མཚན་ཡོད་དེ། ཁྱོད་དོན་དེ་ཡི་ངོ་བོ་སྟེ་རྣམ་པ་ཤུར་
བའི་རྒྱུ་མཚན་གྱིས་ཁྱོད་ལ་སྔོན་པོ་རབ་ཏུ་གསལ་བར་སྣང་བ་ཡིན་
པའི་ཕྱིར། དཔེར་ན། མར་མེ་གསལ་བ་དང་། མུན་ཁུང་གི་
བུམ་པ་དག་ཀྱང་མི་གསལ་བ་དེར་བརྟེན་ནས་གསལ་བྱེད་ཀྱི་ངོ་བོ་ཡི་
ཐ་སྙད་རབ་ཏུ་རྒྱས་པར་བྱེད་པ་བཞིན་ནོ། །གསུམ་པ་ནི། བློ་ཕྱི་མ་
བློ་སྔ་མས་མ་མྱོང་ན། དེ་གང་གིས་མྱོང་ཞེ་ན། རང་རིག་མངོན་
སུམ་གྱིས་མྱོང་ཞེས་སྟོན་པ་ནི། ཤེས་བྱ་ཆོས་ཅན། རྒྱུ་གང་ལས་
དྲན་པ་སྐྱེ་བ་འདིར་འགྱུར་བ་ཡུལ་མཐོང་བའི་དུས་ན་གཞན་དོན་
སྣང་ཤེས་པ་དེའང་མཐོང་ཞིང་མྱོང་བའི་རང་རིག་ཡོད་པར་གདོན་མི་
ཟ་སྟེ། ་ རང་རིག་མེད་པར་ཡུལ་དང་དབང་པོ་ཚོགས་པ་ཙམ་གྱིས་
ནི། དོན་སྣང་ཤེས་པས་དོན་མཐོང་ཞེས་བྱ་བར་ངེས་པ་སྐྱེ་པ་མིན་
པ་ལས་དེ་འདྲའི་ངེས་པ་འདྲེན་པ་ཡོད་དེས་ནའི་ཕྱིར། གཉིས་པ་
དྲན་པའི་རྟགས་ཀྱིས་རང་རིག་སྒྲུབ་པ་ལ། མདོར་བསྟན། རྒྱས་
པར་བཤད་པའོ། །
དང་པོ་ནི། ཡུལ་ཤེས་དེ་ཡི་ཤེས་པ་ཡི། ། ཞེས་པའི་རྟགས་
ལས་རང་རིག་གྲུབ་པར་མ་ཟད། དྲན་པའི་རྟགས་ལས་ཀྱང་བདག་
རིག་གྲུབ་བོ། ། ཇི་ལྟར་ན་སྔོར་སྣང་དབང་ཤེས་ཆོས་ཅན། མྱོང་
བྱེད་ཡོད་དེ། སྔོན་པོ་མཐོང་ངོ་སྙམ་དུ་དྲན་པ་ཡོད་པའི་ཤེས་པ་
572 -



རྣམ་འགྲེལ་ལེའུ་གསུམ་པའི་ཊཱིཀྐ
ཡིན་པའི་ཕྱིར། ཞེས་པའི་རྟགས་ལས་གྲུབ་སྟེ། རྟགས་དེ་ལས་
སྔོར་སྣང་དབང་ཤེས་ལ་མྱོང་བྱེད་ཡོད་པར་གྲུབ་ ཅིང༌། དེ་རང་
ལས་དོན་གཞན་པའི་ཤེས་པ་མྱོང་བ་མི་འཐད་པས། རང་དང་ངོ་
བོ་གཅིག་ཏུ་གྱུར་པའི་ཤེས་པས་མྱོང་བར་གྲུབ་པའི་ཕྱིར། གཉིས་པ་
ལ། རང་རིག་མེད་ན། ཡི་གེ་རིང་པོ་སོགས་འཛིན་པའི་ཤེས་པ་མི་
སྲིད་པར་ཐལ་བ་དང་། དེ་ཉིད་ཀྱི་གཞུང་འཛུགས་པར་བཞེད་ནས་
ཁ་ཕྱིར་ཕྱོགས་པའི་ཡུལ་འཛིན་པ་མི་སྲིད་པར་ཐལ་བའོ། །དང་པོ་ལ།
ཐལ་བ་དགོད་པ་དང་། དེའི་ལན་དགག་པའོ། །
དང་པོ་ནི། དྲན་པའི་རྟགས་ལས་མྱོང་བ་ཡོད་པར་སྒྲུབ་པ་མི་
འཐད་དེ། དེའི་རྟགས་ལས་མྱོང་བྱེད་ཙམ་ཡོད་པར་སྒྲུབ་ན་གྲུབ་
ཟིན་བསྒྲུབས་པར་འགྱུར་ལ། རང་མྱོང་ཡོད་པར་སྒྲུབ་ན་ཁྱབ་པ་མ་
ངེས་ཏེ། ཤེས་པ་སྔ་མ་ཤེས་པ་ཕྱི་མ་གཞན་གྱིས་རིག་ཅིང་མྱོང་བ་
ལས་དྲན་པ་སྐྱེ་བ་ཡིན་པའི་ཕྱིར་ཞེ་ན་ནི། ཡི་གེ་རིང་པོ་དང་ཤིན་ཏུ་
རིང་པོ་ཉན་ཤེས་ཀྱིས་འཛིན་པར་མི་འགྱུར་པར་ཐལ། དེ་ཉན་ཤེས་
རེ་རེས་ཀྱང་མི་འཛིན། དུ་མས་ཀྱང་མི་འཛིན་པའི་ཕྱིར། དང་པོ་
གྲུབ་སྟེ། ཉན་ཤེས་རེ་རེ་བ་དེ་ཡུན་རིང་པོ་སྟེ་ཡི་གེ་རིང་པོ་ལྟ་ཞོག
ཐུང་དུ་གྲུབ་གྲུབ་ཀྱི་བར་དུ་ཡང་གནས་པ་མེད་པའི་ཕྱིར། མ་གྲུབ་
སྟེ། གནས་སོ་ཞེ་ན། ཡི་གེ་རིང་པོའི་ཆ་དང་པོར་ཐོས་པའི་ཉན་
བློ་ཆ་མེད་དེ་ཆོས་ཅན། ཁྱོད་ལ་ཡི ་གེ་རིང་པོ་ཆ་རྣམས། ཅིག་
ཅར་དུ་སྣང་པར་འགྱུར་བར་ཐལ། ཁྱོད་ལ་དེ་སྣང་བ་གང་ཞིག །
ཁྱོད་ལ་སྐད་ཅིག་སྔ་ཕྱིའི་གོ་རིམས་མེད་པའི་ཕྱིར། འདོད་ན། དེ་
ཆོས་ཅན། ཡི་གེ་རིང་པོ་ཁྱོད་ཀྱི་གཟུང་དོན་དུ་མི་འགྱུར་བར་ཐལ།
དེའི་ཆ་རྣམས་ཁྱོད་ལ་རིམ་ལྡན་དུ་སྣང་བ་མེད་པར་གཅིག་ཏུ་སྣང་བ་
ཡིན་པའི་ཕྱིར། རྟགས་གསལ་ཆོས་ཅན་དང་བཅས་པ་ཁས་བླངས་
- 573 -
4



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སོ། ། གཞན་ཡང་། ཡི་གེ་རིང་པོའི་ཆ་རྣམས་ཆོས་ཅན། ཅི་
ལྟར་ན་ཁྱེད་རྣམས་སྔ་ཕྱིའི་རིམ་པ་མེད་པར་ནི། དུས་གཅིག་ཅར་
འཛིན་པའི་ཉན་ཤེས་སྐྱེད་ པར་བྱེད་པ་དེ་མིན་པར་ཐལ། ཁྱོད་
རྣམས་ཕན་ཚུན་འདྲེ་བ་མེད་པ་ཡི་སྔ་ཕྱིའི་རིམ་པ་དང་ལྡན་པའི་ཕྱིར།།
གཉིས་པ་ལ། ཡི་གེ་རིང་པོའི་ཆ་ཀུན་གྱི་ཉན་ཤེས་གཅིག་ཁོ་ན་སྐྱེད་
པའི་ཕྱོགས་མི་འཐད་པ། དུ་མས་ཉན་བློ་དུ་མ་བསྐྱེད་པའི་ཕྱོགས་
བརྟགས་ལ་དགག་པའོ། །དང་པོ་ལ། ཆ་སྔ་མ་ཆ་ཕྱི་མའི་བར་དུ་
གནས་པ་དགག་པ་དང་། ཆ་དེ་དག་ཅིག་ཅར་སྐྱེ་བ་ལ་ཉེས་པ་དེ་
ཡོད་པའོ། ། དང་པོ་ནི། སྐྱོན་གཞན་ཡང་། ཡི་གེ་རིང་པོའི་ཆ་
རྣམས་ཀྱིས་ཉན་ཤེས་གཅིག་ཁོ་ན་སྐྱེད་དམ། དུ་མ་སྐྱེད། དང་པོ་
ལྟར་ན། དེ་རྣམས་རིམ་གྱིས་འབྱུང་བས་སྐྱེད་དམ། ཅིག་ཅར་
འབྱུང་པས་སྐྱེད། དང་པོ་ལྟར་ན། ཡི་གེ་རིང་པོའི་ཆ་དང་པོ་དེ་
དེའི་ཆ་ཐ་མའི་བར་དུ་གནས་ནས་དེ་དག་ཐོས་པའི་ཉན་ཤེས་སྐྱེད་
དམ། ཡིག་རིང་གི་ཆ་དང་པོ་དེ་ཐོས་པའི་ཉན་ཤེས་དེ་ཡིག་རིང་གི་
ཆ་ཐ་མ་རྫོགས་ཀྱི་བར་དུ་གནས་ནས་དེས་ཡིག་རིང་གི་ཆ་ཐམས་ཅད་
ཐོས་པ་ཡིན། དང་པོ་ལྟར་ན། ཤེས་བྱ་ཆོས་ཅན། ཡི་གེ་རིང་པོའི་
ཆ་སྔ་མ་ལས་ཕྱི་མ་འོག་ཏུ་སྒྲ་ནི་ཇེ་ཆེར་འཕེལ་བར་འགྱུར་བར་ཐལ།
ཡི་གེ་རིང་པོའི་ཆ་སྔ་མ་དེ་ཐ་མའི་བར་དུ་གནས་ནས་ཀུན་གྱིས་ཉན་
ཤེས་གཅིག་ཁོ་ན་སྐྱེད་པའི་ཕྱིར། གཞན་ཡང་ཡི་གེ་རིང་པོའི་ཆ་ཐ་
མར་ནི་ཡི་གེ་རིང་པོའི་ཆ་རྣམས་རིམ་ལྡན་དུ་ཐོས་པའི་ཉན་བློ་ཡང་
མེད་པར་འགྱུར་བར་ཐལ། ཡི་གེ་རིང་པོའི་ཆ་རྣམས་རིམ་མིན་ཅིག་
ཅར་དུ་ཚོགས་པའི་རྗེས་སུ་དེ་རྣམས་འཛིན་པའི་ཉན་ཤེས་གཅིག་ཁོ་
ན་སྐྱེ་བའི་ཕྱིར། བརྟག་པ་གཉིས་པ་ལྟར་ན། ཡི་གེ་རིང་པོའི་ཆ་
དང་ཐོས་པའི་ཉན་བློ་ནི་ཆོས་ཅན། ཡི་གེ་རིང་པོའི་ཆ་དང་པོ་ཐོས་
ཁ 574 -



རྣམ་འགྲེལ་ལེའུ་གསུམ་པའི་ཊཱིཀྐ
པའི་ཉན་བློ་ནི་ཆོས་ཅན། ཡི་གེ་རིང་པོའི་ཆ་གཉིས་པའི་རྗེས་སུ་
རང་ཉིད་གནས་པ་མ་ཡིན་པར་ཐལ། ཡིག་རིང་གི་ཆ་དང་པོ་དེ་
ཁྱོད་ཀྱི་གཟུང་དོན་ཡིན་པ་གང་ཞིག དེ་ཡིག་རིང་གི་ཆ་དང་པོའི་
འོག་གཉིས་པའི་དུས་སུ་ཁྱོད་ཀྱི་ཡིག་རིང་གི་ཆ་སྔ་མ་ནི་གནས་པ་མེད་
པའི་ཕྱིར། དེ་ལྟ་མིན་པར་ཡིག་རིང་གི་ཆ་དང་པོ་དེ་རང་ཉིད་ཀྱི་ཆ་
ཕྱི་མ་རྫོགས་པའི་བར་དུ་གནས་ན་ཡིག་རིང་གི་ཆ་དང་པོ་དེ་དེའི་ཆ་
རྣམས་རྫོགས་པའི་ཕྱིས་ཀྱང་མི་འཇིག་པར་རྟག་པར་འགྱུར་བར་ཐལ།
དེ་རང་གྲུབ་དུས་ཀྱི་དུས་སྐད་ཅིག་གཉིས་པར་གནས་པའི་དངོས་པོ་
གང་ཞིག དེའི་སྔ་ཕྱི་ལ་རྟག་མི་རྟག་གི་ཁྱད་པར་མེད་པའི་ཕྱིར།
གཉིས་པ་ནི། བརྟག་པ་གཉིས་པ་ལྟར། ཡི་གེ་རིང་པོའི་ཆ་རྣམས་
རིམ་མེད་ཅིག་ཅར་དུ་ནི་སྐྱེས་ནས་ཡུན་རིང་དུ་གནས་ནས་དེ་འཛིན་
ཉན་ ཤེས་ སྐྱེད་ པར་ འདོད་ པ་ ལ་ ཡང་། ཡིག་ རིང་ ཆོས་ ཅན།
རྟགས་ཆོས་འདྲ་ཞེས་པའི་སྐྱོན་འདི་ཡོད་དོ། །དེ་ལ་སྐྱོན་ཡང་ཡོད་དེ།
ཡིག་རིང་ཆོས་ཅན། ཁྱོད་སྐྱེད་པའི་རྩོལ་བ་ཕྱི་མ་ཕྱི་མ་རྣམས་དོན་
མེད་དུ་འགྱུར་བར་ཐལ། ཁྱོད་ལན་གཅིག་བརྩལ་བ་ལས། ཁྱོད་
ཀྱི་ཆ་ཤས་ཐམས་ཅད་སྐྱེས་ཟིན་པའི་ཕྱིར། ཡི་གེ་རྣམས་སྔར་ཡོད་
རྐྱེན་གྱིས་གསལ་བར་འདོད་དོ་ཞེ་ན། དེ་ལྟར་འདོད་པ་ལའང་ཆོས་
ཅན། ཁྱོད་གྱི་གསལ་བྱེད་ཕྱི་མ་དོན་མེད་པར་ཐལ། ཁྱོད་ཀྱི་རྩོལ་
བ་དང་པོ་ལས་ཁྱོད་ཀྱི་ཆ་ཐམས་ཅད་གསལ་ཟིན་པའི་ཕྱིར། ཞེས་
པའི་སྐྱོན་འདི་རྗེས་སུ་གནས་པ་ཉིད་ཡིན་པའི་ཕྱིར། གཉིས་པ་ལ།
དོན་འཛིན་པའི་བློ་དང་བློ་དེ་འཛིན་མྱོང་བྱེད་གཞན་རྗེས་རིམ་གྱིས་
སྐྱེ་བ་དགག ཅིག་ཅར་སྐྱེ་བ་དགག་པའོ། །དང་པོ་ལ། མྱོང་བྱེད་
རྫས་གཞན་མ་སྤེལ་པར་སྐྱེ་བ་མི་འཐད། སྤེལ་ནས་སྐྱེ་བ་མི་འཐད་
པའོ། །
– 575 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
- ir loir
དང་པོ་ནི། བརྟགས་པ་གཉིས་པ་ལྟར་ན། ཉན་ཤེས་དུ་མ་
དང༌། མྱོང་བྱེད་རྫས་གཞན་གཉིས་རིམ་གྱིས་སྐྱེའམ། ཅིག་ཅར་
སྐྱེ། དང་པོ་ལྟར་ན། དེ་གཉིས་སྤེལ་མར་སྐྱེའམ། མ་སྤེལ་བར་
སྐྱེ། གཉིས་པ་ལྟར་ཉན་ཤེས་དུ་མ་ཡིས་ནི་ཡི་གེ་རིང་པོའི་ཆ་དེ་
འཛིན་ཅིང༌། དེའི་རྗེས་སུ་མྱོང་བྱེད་རྫས་གཞན་རྣམས་སྐྱེའོ་ཞེ་ན།
ཤེས་བྱ་ཆོས་ཅན། ཡི་གེ་རིང་པོའི་འཛིན་པའི་བློ་ལ་མྱོང་བྱེད་མེད་
པར་ཐལ། ཡི་གེ་རིང་པོའི་ཆ་ཐ་མ་ཐོས་པའི་བློ་གང་ཡིན་པ་དེ་ཁོ་ན་
ལ་མྱོང་བྱེད་ཡོད་ཀྱང་། དེ་ཡང་ཡི་གེ་རིང་པོ་ནས་འཛིན་པ་མེད།
ཡི་གེ་རིང་པོའི་ཆ་སྔ་མ་ཐོས་པའི་བློ་རྣམས་ལ་མྱོང་བྱེད་ཡོད་པ་མིན་
པའི་ཕྱིར། རྟགས་གསལ་ཁས་བླངས། འདོད་ན། དེ་དྲན་ཤེས་
ཀྱིས་དྲན་པར་མི་འགྱུར་བར་ཐལ། དེ་ལ་མྱོང་བྱེད་མེད་པ་དེས་
ནའི་ཕྱིར། གཉིས་པ་ལ་ཐལ་བ་དགོད་པ་དང་། དེའི་ལན་དགག་
པའོ། ། དང་པོ་ནི། བརྟག་པ་གཉིས་པ་ལྟར་ཡི་གེ་རིང་པོ་འཛིན་
པའི་ཉན་བློ་རྣམས་སོ་སོ་ཐ་དད་དུ་མྱོང་བྱེད་རྫས་གཞན་རེ་རེས་སྤེལ་
ནས་མྱོང་བ་ཡིན་ནོ་ཞེ་ན། ཡི་གེ་རིང་པོའི་སྒྲ་དེ་དེ་ཐོས་པའི་ཉན་
ཤེས་ཆོས་ཅན། ཁྱོད་སྔ་ཕྱི་བར་ཆོད་པ་མེད་པར་བློ་མ་འཁྲུལ་བ་ལ་
སྣང་བར་མི་འགྱུར་བར་ཐལ། ཁྱོད་སྔ་ཕྱིའི་བར་དུ་མྱོང་བྱེད་རྫས་
གཞན་གྱིས་ཆོད་པའི་ཕྱིར། དེ་འདྲའི་ཉན་ཤེས་སྔ་ཕྱི་རྣམས་འཇུག་
པ་མྱུར་བས་བར་ཆད་དུ་སྦྱོར་བར་བྱེད་པ་ཡིན་ནོ་ཞེ་ན། སྔར་་
བཤད་ཀྱི་རིགས་པས་འགོག་པ་ནི། དེ་འདྲའི་ཉན་ཤེས་སྔ་ཕྱི་འཇུག་
པ་མྱུར་བས་བར་མ་ཆད་དུ་སྦྱོར་བར་བྱེད་པའང་ཆོས་ཅན། མི་
འཐད་པར་ཐལ། ཡི་གེའང་ཅིག་ཅར་ཐོས་པར་འགྱུར་ཞེས་པར་
བསལ་ཟིན་པ་ཡིན་པའི་ཕྱིར། གལ་ཏེ་བར་ཆད་པར་མཐོང་ན་
ཡང༌། འཇུག་པ་མྱུར་བས་བར་རྣམ་པར་ཆད་པ་མེད་པར་གཅིག་
576 ཡ



རྣམ་འགྲེལ་ལེའུ་གསུམ་པའི་ཊཱིཀྐ
ཏུ་འཁྲུལ་བར་འགྱུར་ན། ཡི་གེ་ ས་ར ལྟ་བུའི་ཐུང་ངུ་གཉིས་ནི་
དལ་བུས་བརྗོད་པའི་ཚེ་ན་ཡང༌། དེ་གཉིས་ ཐོས་ པའི་ཉན་ཤེས་
ཆོས་ཅན། ཁྱོད་ཀྱིས་དེ་གཉིས་བར་རྣམ་ པར་ ཆད་ པ་ མེད་ པར་
གཅིག་ ཏུ་འཁྲུལ་བར་འགྱུར་བར་ཐལ། ཁྱོད་ཀྱིས་དེ་གཉིས་མྱུར་
བར་ཐོས་པའི་ཕྱིར། ཁྱབ་པ་ཁས། གཉིས་པ་ལ། དབང་ཤེས་
ཀྱིས་མཚམས་སྦྱོར་བ་མི་འཐད། ཡིད་ཤེས་ཀྱིས་མཚམས་སྦྱོར་བ་མི་
འཐད། གཉིས་ཀ་འདུས་ནས་ཡིན་པ་མི་འཐད་པའོ། །དང་པོ་ནི།།
གལ་ཏེ་ཆད་པ་མཐོང་ན་ཡང་། ། ཞེས་ པ་རྣམ་པར་བརྟགས་ན་མི་
འཐད་ དེ། དབང་ ཤེས་ ཀྱིས་ བར་ ཆོད་ པར་ མཐོང༌ ན་ ཡང་།
དབང་ ཤེས་ ཀྱིས་ ཆ་ ཤས་ སྔ་ཕྱི་དག་ གཅིག་ ཏུ་འཁྲུལ་ པ་ ཡིན་ནམ།
ཡིད་ཤེས་ཀྱིས་བར་ཆོད་པར་མཐོང་ན་ཡང་། ཡིད་ཤེས་ཀྱིས་དེ་
དག་གཅིག་ཏུ་འཁྲུལ་པ་ཡིན་ནམ། དབང་ཤེས་ཀྱིས་བར་ཆོད་པར་
མཐོང་ན་ཡང་རྟོགས་པས་དེ་དག་གཅིག་ཏུ་འཁྲུལ་པ་ཡིན། དང་པོ་
ལྟར་ན། ཤེས་བྱ་ཆོས་ཅན། དབང་པོའི་ཤེས་པས་ཡུལ་བར་རྣམ་
པར་མཐོང་ན་ཡང་། དབང་པོའི་ཤེས་པ་དེ་ལས་ཏེ་དེས་བར་ཆད་
པ་མེད་པར་སྒྲོ་འདོགས་པར་མི་རུང་བར་ཐལ། དེ་ལྟ་ན། དབང་
པོའི་བློ་རྣམས་ཀུན་ཕྱིན་ཅི་ལོག་ཏུ་ཐལ་བའི་ཕྱིར་རོ། །ཁོ་ན་རེ། ཡི་
གེ་དང་དེའི་ཡུལ་ཅན་ཉན་ཤེས་རྣམས་ཆ་མེད་ཡིན་པས་ཆར་ཕྱེ་བའི་
སྔར་གྱི་བརྟག་པ་རྣམས་འཇུག་པའི་གཞི་མེད་དོ་ཞེ་ན། ཡི་གེ་རིང་
ཐུང་ཀུན་སྔ་ཕྱིའི་ཆ་དང་བཅས་པས་ཁྱབ་པར་ཐལ། ཡི་གེའི་བདག་
ཉིད་ཀུན་གྱི་ཐུང་མཐའ་ཨ་ཐུང་ལྟ་བུ་ཡང༌། མིག་འཛུམ་པའི་ཡུན་
ཚད་དུ་གནས་པ་ཡིན་ལ། མིག་འཛུམ་པའི་ཡུན་ཚད་དེ་ཡང་རིམ་
གྱིས་རྡུལ་ཕྲན་གཅིག་གི་ནི་གོ་ས་དུ་མ་དག་ཏུ་འཕོས་པའི་ཡུན་ཚད་
དག་དང་འབྲེལ་པས་རྫོགས་དགོས་པའི་ཕྱིར། ཁྱབ་སྟེ། རྡུལ་ཕྲ་
- 577 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རབ་གཅིག་གོ་ས་གཅིག་བསྒྲེས་པའི་ཡུན་གྱི་དུས་ཀྱང་། དུས་མཐའི་
སྐད་ཅིག་མ་གཅིག་ཁོ་ནར་འདོད་པའི་ཕྱིར་ཏེ། དེ་དུས་ཆུང་ཞིང་
ཐུང་བའི་མཐར་ཐུག་པ་ཡིན་པའི་ཕྱིར། ཡི་གེ་རིང་པོའི་ཆ་རྣམས་
ཉན་ཤེས་ཀྱིས་རིམ་གྱིས་རྟོགས་པར་འགྱུར་བ་ཡིན་ཏེ། ཡེ་གེ་རང་
པོའི་ཐོས་པའི་ཉན་བློ་ཡང་མིག་འཛུམ་པའི་ཡུན་ཚད་དུ་གནས་པ་
ཡིན་ལ། དེའི་ཆ་ཐུང་བའི་མཐར་ཐུག་པ་ཡང་དུས་མཐའི་སྐད་ཅིག་
མ་ཡིན་པ་དེའི་ཕྱིར། དེས་ན་ཡི་གེ་དང་གཟུགས་སོགས་ལ་དམིགས་
པའི་དབང་ཤེས་ཐམས་ཅད་ཆོས་ཅན། ཁྱོད་སྔ་ཕྱིའི་བར་དུ་མྱོང་
བྱེད་ཀྱི་བློ་རྫས་གཞན་གྱིས་ནི་ཆོད་ན་ཡང་ཆོད་པ་མེད་པར་སྣང་བ་
ཅན་ཐམས་ཅད་ལོག་པའི་དོན་ཅན་དུ་འགྱུར་ཏེ། ཁྱོད་ཀྱིས་རང་
ཡུལ་བར་མ་ཆད་དུ་མཐོང་བ་དེའི་ཕྱིར། གཉིས་པ་ནི། བརྟག་པ་
གཉིས་པ་ལྟར། དབང་པོའི་ཤེས་པ་འཁྲུལ་པ་ལས་གཞན་དུ་ཡིད་ཀྱི་
ཤེས་པས་སྔ་ཕྱི་གཞན་དུ་གྱུར་པའི་དངོས་པོ་ནི་གཅིག་ཏུ་སྦྱོར་བར་
བྱེད་པ་ཡིན་ནོ་ཞེ་ན། ཡིད་ཤེས་རྟོག་མེད་དེ་ནི་ཆོས་ཅན། ཁྱོད་
རྣམ་པར་རྟོག་པ་ཅན་ཡིན་པར་ཐལ། ཁྱོད་སྔ་ཕྱི་ཐ་དད་དུ་མཚོན་
པ་ མེད་ པར་གཅིག་ཏུ་འཁྲུལ་ པ་ ཅན་ གྱི་ དྲན་ ཤེས་ཡིན་ པའི་ ཕྱིར།
འདོད་ན། དེ་ཆོས་ཅན། ཁྱོད་ལ་ནི། རང་ཡུལ་གསལ་བར་
སྣང་བ་ཉིད་ག་ལ་ཞིག་ཡིན་ཏེ་མིན་པར་ཐལ། ཁྱོད་བརྗོད་པ་སྒྲ་
དང་ རྗེས་སུ་འབྲེལ་པ་ ཅན་ གྱི་རྟོག་པ་ཡིན་པའི་ཕྱིར། ཁྱབ་ སྟེ།
དབང་པོའི་ཤེས་པས་གཟུང་བའི་དོན་རང་མཚན་ལ་མངོན་སུམ་ལ་
སྣང་བ་ལྟར་སྒྲ་སྦྱོར་བ་ཡོད་པ་མ་ཡིན་ཞེས་སྔར་བཤད་ཟིན་པའི་ཕྱིར།
གསུམ་པ་ལ། གནོད་བྱེད་དགོད་པ་དང་། དེས་ གཞན་ཡང་་་
ཁེགས་པའོ། ། དང་པོ་ནི། ཁོ་ན་རེ། བརྟག་པ་གསུམ་པ་ལྟར་
དབང་པོའི་བར་ཆད་པར་མཐོང་ན་ཡང༌། རྟོག་པས་གཅིག་ཏུ་སྦྱོར་
- 578 -



རྣམ་འགྲེལ་ལེའུ་གསུམ་པའི་ཊཱིཀྐ
བར་བྱེད་ པ་ཡིན་ནོ་ཞེ་ན། དོན་ཡི་གེ་འཛིན་པའི་ཤེས་པ་དང་།
ཤེས་པ་དེ་ཡི་མྱོང་བར་བྱེད་པའི་ཤེས་པ་དེ་ནི་ཆོས་ཅན། ཁྱོད་སྐད་
ཅིག་སྔ་ཕྱིའི་བར་དུ་མྱོང་བྱེད་རྫས་གཞན་གྱིས་ཆོད་པ་ཞེས་བྱ་བ་དེ་
རིགས་པ་གང་ལས་ཀྱང་མི་འཐད་པར་ཐལ། ཁྱོད་སྔ་ཕྱི་རྒྱུན་མི་
འཆད་པར་སྣང་བ་དགུ་སྣང་བ་ལྟར་གྲུབ་པ་ལ་རིགས་པ་དམ་པས་
གནོད་པ་ཅན་གྱི་ཚད་མ་མེད་པའི་ཕྱིར། ཁོ་ན་རེ། མ་གྲུབ་སྟེ།
དེ་ལ་རིགས་པས་གནོད་པའི་ཕྱིར་ཏེ། གལ་ཏེ་དོན་སྣང་གི་ཤེས་པ་
སྔ་ཕྱི་རྒྱུན་འཆད་པར་སྐྱེ་ན། དེ་དང་དེ་མྱོང་བྱེད་གཉིས་དུས་་་
མཉམ་དུ་སྐྱེ་དགོས་པ་ལས། བློ་སྔ་མ་རེ་རེས་ཕྱི་མ་རེ་རེ་ཁོ་ན་སྐྱེད་
པའི་ནུས་པ་ངེས་པའི་ཕྱིར་ཞེ་ན། ནུས་པ་ངེས་པ་དེ་ནི་རྒྱུ་མཚན་
གང་ལས་ངེས་པར་འདོད་དྲིས་པས། བློ་གཉིས་ཅིག་ཅར་སྐྱེ་བ་
མཐོང་བ་མེད་པའི་ཕྱིར་ཞེ་ན། དེ་ཉིད་འདི་ལྟར་དཔྱད་པར་བྱས་
ནས་འགོག་པ་ཡིན་ནོ། །ཇི་ལྟར་ན། བློ་གཉིས་ཅིག་ཅར་སྐྱེ་བ་མེད་
པ་མ་ཡིན་པར་ཐལ། དེ་ལ་རིགས་པ་ཡང་དག་གིས་གནོད་པའི་
ཕྱིར། ཁོ་ན་རེ། དེ་ལ་རིགས་པས་མི་གནོད་ཀྱི་ལུང་གིས་གནོད་དེ།
མདོ་ལས། འདི་ལྟར་སེམས་གཉིས་ལྷན་ཅིག་འབྱུང་བ་གང་ཡིན་པ་
དེ་ནི་གནས་མེད་ཅིང་གོ་སྐབས་མེད་དོ། །ཞེས་གསུངས་པའི་ཕྱིར་ཞེ་
ན། དེ་འདྲའི་ལུང་དེ་ཆོས་ཅན། ཁྱོད་ཀྱིས་བློ་གཉིས་ཅིག་ཅར་མི་
སྐྱེ་བར་བསྟན་པ་མ་ཡིན་པར་ཐལ། བློ་སྔ་མ་དེ་རྣམས་རིགས་་་་
མཐུན་པའི་བློ་ཕྱི་མ་རེ་རེ་ཉིད་ཀྱི་དངོས་ཀྱི་ཉེར་ལེན་བྱེད་པ་ལ་ནུས་པ་
ངེས་པར་གྱུར་པ་ལ་དགོངས་ནས་གསུངས་པའི་ཕྱིར་ཏེ། རྒྱུ་མཚན་
འདི་ལྟར་རིགས་མཐུན་གྱི་རྣམ་པར་རྟོག་པ་རིམ་གྱིས་འབྱུང་བར་ཡང་
དག་ པར་རྟོགས་ པའི་ ཕྱིར། གཉིས་ པ་ ནི། སྤྱོད་ པ་ པ་ ན་ རེ།
གསལ་བར་སྣང་ཉིད་ཅེས་པ་མ་ཁྱབ་སྟེ། ངོ་ཤེས་ཀྱི་རྟོག་པ་ལ་ཡང་
- 579 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རང་ཡུལ་གསལ་བར་སྣང་བའི་ཕྱིར་ཞེ་ན། སྔར་བཤད་ཀྱི་རིགས་
པས་འགོག་པ་ནི། གང་ཟག་གཅིག་གི་རྒྱུད་ལ་རྣམ་ཤེས་རིགས་
མཐུན་རྫས་ཐ་དད་པ་གཉིས་ཅིག་ཅར་མི་འབྱུང་པར་བསྟན་པ་འདིས་
ནི་ཆོས་ཅན། དགོས་པ་གཞན་ཡང་ཡོད་དེ། སྤྱོད་པ་པ་གང་ཞིག་
མངོན་སུམ་གྱིས་མཐོང་བའི་དོན་ལ་འདིའོ་ཞེས་ངོ་ཤེས་པར་བྱེད་པའི་
རྟོག་པ་དག་རང་ཡུལ་གསལ་བར་སྣང་བས། དབང་པོའི་མངོན་
སུམ་དུ་རྟོག་པ་དེ་ཡང་བསལ་བའི་ཆེད་ཡིན་པའི་ཕྱིར། རིགས་པ་
གཞན་གྱིས་དགག་པ་ནི། སྐྲ་དང་སྒོ་ང་དང་མར་མེ་སྔ་ཕྱི་སོགས་ཐ་
དད་དུ་རྟོག་པ་དག་ལ་ཡང་གཅིག་ཏུ་ངོ་ཤེས་པ་དེ་འདྲའི་བློ་ཆོས་ཅན།
རང་ཡུལ་གསལ་བར་ སྣང་བའི་བློ་ཡིན་པར་ཐལ། རང་ཡུལ་ལ་
འདིའོ་སྙམ་པའི་བློ་ཡིན་པའི་ཕྱིར། ཁྱབ་པ་ཁས། འདོད་ན།
དེ་ཆོས་ཅན། མངོན་སུམ་དུ་ཐལ། འདོད་པའི་ཕྱིར། ཁྱབ་པ་
ཁས་སོ། །འདོད་ན། དེ་ཆོས་ཅན། ཅི་ལྟར་མངོན་སུམ་ཡིན་པར་
འགྱུར་ཏེ་མི་འགྱུར་བར་ཐལ། འཁྲུལ་ཤེས་ཡིན་པའི་ཕྱིར། དོན་
བསྡུ་བ་ནི། དེ་ཆོས་ཅན། ཁྱོད་ཀྱིས་སྐྲ་སྔ་ཕྱི་སོགས་གཅིག་ཏུ་ངོ་
ཤེས་པ་ལས་ཡི་གེ་དང་སྐྲ་སྔ་ཕྱི་སོགས་གཅིག་ཏུ་གྲུབ་པའི་ངེས་པ་མེད་
དེ། ཁྱོད་འཁྲུལ་ཤེས་ཡིན་པ་དེའི་ཕྱིར། གཞན་ཡང་སྔར་གྱི་དེ་
ཉིད་ནི་འདིའོ་ཞེས་བྱ་བར་ངོ་ཤེས་པའི་བློ་དེ་ཡང་ཆོས་ཅན། ཇི་
ལྟར་ དབང༌ པོ་ ལམ་ སྐྱེས་ པའི་ ཤེས་ པ་ ཡིན་ ཏེ་ མ་ ཡིན་ པར་ ཐལ།།
སྔོན་མྱོང་བའི་དོན་དྲན་པ་ལས་སྔ་མ་དེ་ཡི་ཆོས་ད་ལྟར་གྱི་དོན་དུ་སྒྲོ་
འདོགས་ པ་ མེད་ པར་ཁྱོད་ སྐྱེ་ བ་ མེད་ པའི་ ཕྱིར། གཉིས་ པ་ ལ།
ཁས་བླངས་དང་རིགས་པ་དང་འགལ་བ་དང༌། མྱོང་བྱེད་རྫས་
གཞན་རིམ་ གྱིས་འབྱུང་བ་ལ་ཡང་ཉེས་པ་དེ་འབྱུང་བར་བསྟན་་་་་
པའོ། །དང་པོ་ནི། ཁོ་ན་རེ། གཉིས་པ་ལྟར། དོན་སྣང་ཤེས་
- 580 -



རྣམ་འགྲེལ་ལེའུ་གསུམ་པའི་ཊཱིཀྐ
པ་དེ་རང་དང་དུས་མཉམ་པའི་ཤེས་པ་རྫས་གཞན་གྱིས་མྱོང་ངོ་ཞེ་ན།
དེ་ཡང་རང་གི་ཁས་བླངས་དང་འགལ་ཏེ། ཤེས་བྱ་ཆོས་ཅན། དེ་མི་
འཐད་པར་ཐལ། དོན་སྣང་ཤེས་པ་དང་དོན་ཤེས་པ་མྱོང་བའི་མྱོང་
བྱེད་རྫས་གཞན་དག ཅིག་ཅར་འབྱུང་བར་རིགས་པ་ཅན་པ་ཁྱོད་
རང་ཡང་འདོད་པ་མིན་ཞིང་། རིགས་པས་ཀྱང་མི་འཐད་པའི་ཕྱིར།
དང་པོ་ཁས་བླངས་ཏེ། རྒྱུད་གཅིག་ལ་བློ་དུ་མ་ཅིག་ཅར་མི་སྐྱེ་བར་
ཁས་བླངས་པའི་ཕྱིར། རྟགས་ཕྱི་མ་དེར་ཐལ། དོན་སྣང་ཤེས་པ་
དང་དོན་ཤེས་པའི་རྣམ་པ་སྣང་བའི་མྱོང་པ་དག་རྫས་ཐ་དད་སོ་སོར་
རྟོགས་པའང་ཡོད་པ་མ་ཡིན་པའི་ཕྱིར། མ་ཁྱབ་སྟེ། དེ་གཉིས་
རྫས་ཐ་དད་ཡིན་ཀྱང་ རྟོག་བློས་ གཅིག་ ཏུ་བཟུང་བའི་ཕྱིར་ཞེ་ན།
དོན་དུ་སྣང་བའི་རྣམ་ཤེས་མྱོང་བྱེད་དང་། ཕྱི་རོལ་གྱི་དོན་འབའ་
ཞིག་སྣང་པའི་རྣམ་ཤེས་ཆོས་ཅན། ཡུལ་གྱི་རྣམ་པ་ཤར་བའི་རྟོག་
བློ་གཅིག་གིས་གཅིག་ཏུ་བཟུང་བས་ཁྱེད་གཉིས་ཐ་དད་དུ་མེད་པས་
ཁྱབ་པ་མ་ཡིན་པར་ཐལ། ཁྱེད་གཉིས་དེས་གཅིག་ཏུ་མ་གྲུབ་ན་
དེའི་རྒྱུ་མཚན་གྱིས་ཁྱེད་གཉིས་ཐ་དད་དུ་མི་འཐད་ཅིང་། གྲུབ་ན།
ཁྱེད་ གཉིས་ ཐ་ དད་ དུ་ མེད་ པར་ ཐལ་ བའི་ སྐྱོན་ ཡོད་ པའི་ ཕྱིར།
གཞན་ཡང་༌། དོན་དང་དོན་ལ་དམིགས་པའི་ཤེས་པ་གང་ཡིན་པ་
དེ་དག་ཕྱིས་ནས་ཇི་ལྟར་སོ་སོར་དྲན་ཤེས་ཀྱིས་དྲན་པ་མ་ཡིན་པར་
ཐལ། དོན་སྣང་ཤེས་པ་མྱོང་བྱེད་ཡིན་ན་དེ་དང་རྫས་གཞན་ཡིན་
དགོས་པ་གང་ཞིག དེ་གཉིས་སོ་སོར་ཤེས་འདྲེན་ནུས་སུ་ལེགས་
པར་རྟོགས་པའི་ཁྱད་པར་གྱི་དོན་མྱོང་བ་དང་དེ་མྱོང་བྱེད་གཉིས་
རྫས་སོ་ སོར་ལེགས་པར་རྟོགས་པ་མེད་པའི་ཕྱིར། གཉིས་པ་ནི།
ཤེས་བྱ་ཆོས་ཅན། དོན་སྣང་ཤེས་པ་དང་། དོན་གྱི་ཡིད་དེ་དོན་
སྣང་ཤེས་པའི་མྱོང་བྱེད་རྫས་གཞན་རིམ་བཞིན་སྐྱེ་བ་ལའང་དོན་དང་
- 581 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཤེས་པའི་སྣང་བ་དག་ སོ་ སོར་རྟོགས་པའང་ཡོད་པ་མིན་པར་ཐལ།
དོན་སྣང་ཤེས་པའི་རྣམ་པ་སྣང་བའི་རྣམ་པ་སྣ་ཚོགས་པ་གཉིས་ཀྱིས་
བརྩད་པའི་སྐྱོན་འདི་གདོན་པར་དཀའ་ཞིང་འཇུག་པ་ཡིན་པའི་ཕྱིར་
ཏེ། རྒྱུ་མཚན་འདི་ལྟར་མིག་ཤེས་ཀྱིས་སྔོན་པོ་ལ་སོགས་པ་རྟོགས་
པའི་ཚེ། སྔོན་པོ་ལ་སོགས་ པའི་རྣམ་པར་སྐྱེས་པའི་གཟུང་རྣམ་
གཅིག་ཉིད་དམ། དེ་མྱོང་བའི་འཛིན་རྣམ་གཅིག་ཚད་མས་རྟོགས་
ཀྱི། དེའི་ཚེ་སྔོན་པོར་སྣང་བའི་ཤེས་པ་ནི་མྱོང་བ་ལ་མྱོང་བྱེད་རྫས་
གཞན་ཡོད་པ་མ་ཡིན་པའི་ཕྱིར། གཉིས་པ་ལ་ཕྱི་རོལ་ཡུལ་ལ་བློ་
འཕོ་བ་མི་སྲིད་པར་ཐལ་བ་རྒྱས་པར་བཤད་པ་དང༌། རིགས་པ་
གཞན་བསྟན་པའོ། །དང་པོ་ལ། ཐལ་པ་དགོད་པ་དང་། དེའི་
ཁྱབ་པ་སྒྲུབ་པ། དེའི་ལན་དགག་པའོ། ། །
དང་པོ་ནི། ཤེས་པ་སྔ་མ་ཤེས་པ་ཕྱི་མ་གཞན་གྱིས་རྗེས་སུ་
མྱོང་བྱེད་འགྱུར་རོ་ཞེས་སྨྲ་བའི་ཤེས་པ་ཕྱི་མ་དེ་ལའང་མྱོང་བྱེད་ཡོད་
པར་ཐལ། དེ་དྲན་ཤེས་ཀྱིས་དྲན་པ་མཐོང་བའི་ཕྱིར། འདོད་ན།
ཤེས་པ་ཕྱི་མ་དེ་ནི་གང་གིས་མྱོང་བ་ཡིན་དྲིས་པས། གལ་ཏེ་དེ་ཡང་
ཤེས་པ་ཕྱི་མ་རྫས་གཞན་གྱིས་མྱོང་ངོ་ཞེ་ན། ཤེས་པ་སྔ་མ་ཆོས་ཅན།
ཁྱོད་མྱོང་བྱེད་ཐུག་མེད་དུ་ཐལ། ཁྱོད་ཤེས་པ་ཕྱི་མ་རྫས་གཞན་
གྱིས་མྱོང་དགོས། དེ་ཡང་ཤེས་པ་རྫས་གཞན་གྱིས་མྱོང་དགོས་པའི་
ཕྱིར། རྟགས་གཉིས་ཁས། གཞན་ཡང་། ཤེས་པ་སྔ་མ་སྔ་མ་ཕྱི་
མ་ཕྱི་མས་རིག་ཅིང་མྱོང་བའི་ཕྲེང་བ་རྗེས་སུ་འབྲེལ་བ་ཅན་གྱི་ཤེས་པ་
ཕྱི་མ་འདི་སྐྱེ་བྱེད་ཉེར་ལེན་དེ་ནི་གང་ཞིག་ཡིན་དྲིས་པས། གལ་ཏེ་
བློ་སྔ་མ་དེ་ཉིད་ཡིན་ནོ་ཞེ་ན། ཤེས་པ་ཕྱི་མ་ཆོས་ཅན། ཡུལ་
གཞན་ཕྱི་རོལ་ལ་ནི་འཛིན་བྱེད་དུ་འཕོ་བར་མི་འགྱུར་བར་ ཐལ།
རང་གི་ཉེར་ལེན་ཤེས་པ་སྔ་མ་གཟུང་དོན་དུ་བྱས་ནས་མྱོང་བ་ཡིན་
- 582 -



རྣམ་འགྲེལ་ལེའུ་གསུམ་པའི་ཊཱིཀྐ
i
ir
ir
པའི་ཕྱིར། གཉིས་པ་ནི། ཁོ་ན་རེ། མ་ཁྱབ་སྟེ། ཕྱི་རོལ་གྱི་
དོན་ཉེ་བས་ཤེས་པ་ཕྱི་མས་སྔ་མ་འཛིན་པ་ལ་གེགས་བྱས་ཏེ། ཤེས་
པ་ཕྱི་མས་ཕྱི་རོལ་གྱི་དོན་འཛིན་པ་ཡིན་ནོ་ཞེ་ན། ཤེས་པ་ཕྱི་མ་ཆོས་
ཅན། རང་སྐྱེད་བྱེད་ཀྱི་བློ་སྔ་མ་དེ་དག་མི་འཛིན་པར་ནི་ཅི་ལྟར་
ཡུལ་གཞན་ནི་འཛིན་པར་འགྱུར་ཏེ་མི་འགྱུར་བར་ཐལ། བློ་སྔ་མ་
དེ་ཁྱོད་ཀྱི་གཟུང་བའི་དོན་གྱི་མཚན་ཉིད་གྱུར་པའི་སྒོ་ནས། ཁྱོད་
ཀྱི་ཡུལ་དུ་ཉེ་ཞིང་དེ་ཁྱོད་སྐྱེད་བྱེད་ཀྱང་ཡིན་པའི་ཕྱིར། གཞན་
ཡང་། ཤེས་པ་སྔ་མ་ཆོས་ཅན། ཁྱོད་ཤེས་པ་ཕྱི་མས་འཛིན་པ་
ལས་ཤེས་པ་དེ་དག་ལས་གཞན་ཕྱི་ཡི་ནི་ཡན་ལག་གིས་གེགས་བྱེད་
པར་འགྱུར་ཏེ་མི་འགྱུར་བར་ཐལ། ཕྱི་རོལ་དོན་ནི་ཉེ་བས་ཀྱང་
ཁྱོད་ཤེས་པ་ཕྱི་མས་འཛིན་པ་དེ་ལ་གེགས་བྱེད་ནུས་པ་མ་ཡིན་པའི་
ཕྱིར་ཏེ། ཁྱོད་བདག་ལ་དམིགས་པའི་ཤེས་པ་ཕྱི་མ་སྐྱེད་པའི་རང་
བཞིན་དུ་ངེས་པའི་ནང་གི་ཡན་ལག་ནི་ཡིན་པའི་ཕྱིར། དེ་ལས་
གཞན་དུ་གེགས་སུ་བྱེད་ནུས་ན། ཤེས་བྱ་ཆོས་ཅན། ཕྱི་རོལ་གྱི་
ཡུལ་ནི་ཉེ་བ་ན་ཤེས་པ་ཕྱི་མ་འགས་ཀྱང་བློ་སྔ་མ་མྱོང་བར་མི་འགྱུར་
བར་ཐལ། ཕྱི་རོལ་གྱི་དོན་ཉེ་བས་ཤེས་ པ་ ཕྱི་མས་ཤེས་པ་སྔ་མ་
འཛིན་པ་ལ་གེགས་བྱེད་ནུས་པའི་ཕྱིར། འདོད་ན། འདོད་པ་
ཁམས་པའི་སྐྱེས་བུ་ཆོས་ཅན། རང་རྒྱུད་ཀྱི་བློ་མྱོང་བ་མེད་པར་
ཐལ། ཕྱི་རོལ་གྱི་དོན་དེ་ཉེ་བ་མ་ཡིན་པའི་གནས་སྐབས་འགའ་
ཡང་ཡོད་པ་མ་ཡིན་པའི་ཕྱིར། འདོད་ན། དེ་ཆོས་ཅན། རང་
རྒྱུད་ཀྱི་བློ་ཡི་དྲན་པ་ཡང་མེད་པར་ཐལ། རང་རྒྱུད་ཀྱི་བློའི་རྩ་བ་
མྱོང་བ་ནི་མེད་པ་དེའི་ཕྱིར། ཁྱབ་སྟེ། མྱོང་བ་མེད་པ་དྲན་པ་
འདོད་ པ་ ཨ་ རེ་ མཛེས་ ཏེ་ དེ་ ལས་ མི་ མཛེས་ པ་ མེད་ པའི་ ཕྱིར།
གཞན་ཡང་། འདས་པའི་སྒྲ་སོགས་འཛིན་བའི་རྣམ་པར་རྟོག་པའི་
583 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བློ་གང་དག་ཆོས་ཅན། ཁྱོད་དོན་ལ་འཕོ་བའི་རྒྱུ་ནི་མེད་པར་ཐལ།
ཁྱོད་ལ་ཕྱི་རོལ་གྱི་གཟུང་དོན་ཉེ་བ་ནི་ཡོད་པ་མིན་པའི་ཕྱིར་རོ། །
ཁྱབ་པ་ཁས། འདོད་ན། དེ་ཆོས་ཅན། དོན་ལ་དཔྱོད་པ་མི་
སྲིད་པར་འགྱུར་པར་ཐལ། འདོད་པ་དེའི་ཕྱིར། གསུམ་པ་ལ།
ཕྱི་རོལ་དོན་ལ་འཕོ་བའི་ཚུལ་གྱི་ལན་དགག དོན་དང་རྣམ་ཤེས་སྔ་
མ་ཅིག་ཅར་འཛིན་པའི་ལན་དགག་པའོ། །དང་པོ་ལ། དགག་པ་
རྒྱས་པར་བཤད་པ། དོན་བསྡུ་བའོ། །བློ་སྔ་མ་ཕྱི་མ་སྐྱེད་པའི་ནུས་
པ་ཟད་ནས་འཕོ་པ་དགག རྒྱུ་ཡིན་ཡང་གཟུང་ཡུལ་མིན་པ་དགག་
པའོ། །དང་པོ་ལ། ཐལ་བ་དགོད་པ་དང་། རྩོད་པ་སྤང་པའོ། །
དང་པོ་ནི། ཁོ་ན་རེ། གལ་ཏེ། ཡུལ་གཞན་ལ་ནི་འཕོ་མི་
འགྱུར། ། ཞེས་པ་མ་ཁྱབ་སྟེ། ཤེས་པ་སྔ་མས་བདག་ལ་དམིགས་
པའི་ཤེས་པ་ཕྱི་མ་སྐྱེད་པའི་ནུས་རིམ་གྱིས་ཟད་པ་ན་ཤེས་པ་ཕྱི་མ་ཡུལ་
གཞན་ཕྱི་རོལ་གྱི་དོན་ལ་ནི་འཕོ་བར་འགྱུར་བའི་ཕྱིར་ཞེ་ན། དོན་
ལ་འཕོས་པའི་བློ་ཕྱི་མ་དེ་ཉིད་ཆོས་ཅན། ཁྱོད་རྒྱུ་གང་ལས་ཀྱང་
སྐྱེས་པ་ཡིན་པ་མི་འཐད་པར་ཐལ། ཤེས་པ་གང་ཞིག རང་གི་
སྔར་གྱི་བློས་ནི་ཁྱོད་སྐྱེད་པའི་ནུས་པ་ཟད་པའི་ཕྱིར། རྟགས་ཁས།
འདོད་ན། ཤེས་པ་ཕྱི་མ་ཕྱི་རོལ་གྱི་དོན་ལ་འཕོ་བར་མི་འགྱུར་བར་
ཐལ་ལོ། ། རྩ་བར་མ་ཁྱབ་སྟེ། བློ་སྔོན་མ་མེད་པར་བློ་ཕྱི་མ་སྐྱེ་བ་
མེད་པའི་ཕྱིར་ཏེ། ཡིད་དོན་གཞན་གཟུགས་མཛེས་ལ་ལྷག་པར་
ཆགས་པའི་སྒོ་ནས་སྒྲ་ངེས་པའི་ངེས་ཤེས་སྐྱེད་པའི་དེ་མ་ཐག་རྐྱེན་གྱི་
ནུས་པ་ཉམས་པ་ན་སྒྲ་ངེས་བའི་ཤེས་པ་སྐྱེད་པ་ཚད་མས་མ་རྟོགས་
པའི་ཕྱིར་། གཉིས་པ་ལ། ལན་དངོས་དང་། དེ་ལ་རྩོད་པ་སྤང་
པའོ། །
དང་ པོ་ ནི། རང་ སྡེ་ ཁ་ ཅིག་ན་རེ། རྟགས་ མ་ གྲུབ་ སྟེ།
- 584 -



རྣམ་འགྲེལ་ལེའུ་གསུམ་པའི་ཊིཀྐ་
ཡིད་གཟུགས་མཛེས་ལ་ལྷག་པར་ཆགས་པའི་ཚེ། ཀུན་གཞིའི་རྣམ་
ཤེས་ཉེར་ལེན་དུ་ཡོད་པས་སྒྲ་ངེས་ཤེས་སྐྱེ་བའི་ཕྱིར་ཏེ། མདོ་ལས།
ཀུན་གཞིའི་རྣམ་ཤེས་འཇུག་ཤེས་དྲུག་ཀའི་ཉེར་ལེན་དུ་གསུངས་པའི་
ཕྱིར་ཞེ་ན། ཀུན་གཞིའི་རྣམ་ཤེས་འཇུག་ཤེས་དྲུག་ཀའི་ཉེར་ལེན་དུ་
ཁས་ལེན་པའི་ལུགས་ལ་ཡང་། དེ་ལས་ཅིག་ཅར་འཇུག་ཤེས་རིགས་
མི་མཐུན་དྲུག་སྐྱེ་ཡང་། ཡིད་གཟུགས་མཛེས་ལ་ལྷག་པར་ཆགས་
པའི་སྐྱེས་བུ་ཆོས་ཅན། ཀུན་གཞིའི་རྣམ་ཤེས་ལས་རང་རྒྱུད་ལ་
གཞན་སྒྲ་ངེས་པའི་ངེས་ཤེས་འབྱུང་བ་མེད་དེ། རང་རྒྱུད་ཡིད་
གཟུགས་མཛེས་ལ་ལྷག་པར་ཆགས་པའི་ཤིན་ཏུ་གསལ་བའི་སེམས་
གཅིག་གིས། ཀུན་གཞིའི་རྣམ་ཤེས་ཀྱིས་རང་རྒྱུད་ལ་སྒྲ་ངེས་པའི་
ངེས་ཤེས་སྐྱེད་པའི་ནུས་པ་ཉམས་པར་བྱས་པ་ཡིན་པའི་ཕྱིར། དེ་
ལྟ་མིན་ན་ཡིད་སྔ་མ་ཡུལ་ལ་འཇུག་པའི་མཚུངས་པ་ཅན་ལ། ཡིད་
ཕྱི་མ་གཞན་སྐྱེ་བ་ལྟོས་པར་མི་འགྱུར་བར་ཐལ། ཡིད་གཟུགས་
མཛེས་ལ་ལྷག་པར་ཆགས་པའི་ཚེ། སྒྲ་ངེས་པའི་ངེས་ཤེས་མི་སྐྱེ་བ་
དེ་ལྟ་མ་ཡིན་པའི་ཕྱིར། གཞན་ཡང་ཤེས་བྱ་ཆོས་ཅན། བློ་ཕྱི་མ་
བློ་སྔ་མ་ལྟོས་པར་རབ་ཏུ་གྲུབ་པ་ཡིན་ཏེ། ཡིད་ཤེས་སྔ་ཕྱི་རིམ་
བཞིན་སྐྱེ་བ་ཡིན་པའི་ཕྱིར། ཀྱང་ཞེས་པ་ནི་ཤེས་པ་སྐྱེ་བ་མ་རྟོགས་
པའི་ཕྱིར། ཞེས་པའི་རིགས་པས། བློ་ཕྱི་མ་བློ་སྔ་མ་ལ་ལྟོས་པར་
གྲུབ་པར་མ་ཟད། ཅེས་པའོ། ། གཉིས་པ་ནི། བྱེ་བྲག་པ་ན་རེ།
ཤེས་པ་སྐྱེ་བ་མ་རྟོགས་ཕྱིར། ཞེས་པ་མ་གྲུབ་སྟེ། ཡིད་རྡུལ་ཕྲན་
ཙམ་གྱི་རྟག་པ་ཡིན་པའི་ཕྱིར་ཏེ། དེ་སྣའི་སྒོར་ཞུགས་ཏེ། ཡུལ་
གཞན་དྲི་ལ་ནི་ཆགས་པ་ན། དབང་པོ་གཞན་ལ་མི་འགྲོ་བའི་ཕྱིར།
ཤེས་པ་གཞན་སྒྲ་ངེས་པའི་ངེས་ཤེས་མི་སྐྱེ་བ་ཡིན་གྱི། བློ་སྔ་མའི་
ནུས་པ་ལ་ལྟོས་པ་མིན་པའི་ཕྱིར་ཞེ་ན། ཡིད་རྟག་པ་གཅིག་ཡིན་
- 585 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའི་རྒྱུ་མཚན་གྱིས་བློ་དུ་མ་ཅིག་ཅར་མི་སྐྱེ་བ་དེ་མ་ཡིན་པར་ཐལ།
སྐབས་ལ་ལར་བློ་དུ་མ་ཅིག་ཅར་འབྱུང་བ་ཡོད་པའི་ཕྱིར། གཞན་
ཡང་། འཇུག་ཤེས་དྲུག་ཡུལ་འཇུག་པར་མཚུངས་ལ་སྟེ། དེའི་ཚེ་
གཞན་སྒྲ་རྟོགས་པར་མི་འགྱུར་བར་ཐལ། དུས་ཐམས་ཅད་ཀྱི་ཚེ་
ཡིད་གཅིག་ཁོ་ན་སྐྱེ་བར་མཚུངས་པའི་ཕྱིར། རྟགས་ཁས་ སོ། །
གཞན་ཡང་། ཡིད་བློ་ཆོས་ཅན། ཁྱོད་སྐད་ཅིག་སྔ་ཕྱི་ཅིག་ཅར་དུ་
སྐྱེ་བར་འགྱུར་བར་ཐལ། བདག་ཡིད་རྟག་པ་ཕྲད་པའི་ལྡན་པ་ཙམ་
ལས་ནི་ཁྱོད་སྐྱེས་ནའང་སྟེ་སྐྱེ་བ་ཡིན་པའི་ཕྱིར། ཁོ་ན་རེ། བློ་དུ་
མ་ཅིག་ཅར་སྐྱེ་བར་ཐལ་བའི་སྐྱོན་མེད་དེ། བྱེད་པ་ཡིད་གཅིག་
ལས་བྱ་བ་གཅིག་ཁོ་ན་སྐྱེ་བའི་ཕྱིར་ཞེ་ནའང༌། ཤེས་བྱ་ཆོས་ཅན།
ཅི་ལྟར་མར་མེ་གཅིག་སྐྱེས་བུ་དུ་མས་མཐོང་བ་མི་སྲིད་ པར་ ཐལ།
བྱེད་པ་གཅིག་གིས་བྱ་བ་གཅིག་ཁོ་ན་སྐྱེད་པའི་ཕྱིར། ཁོ་ན་རེ།
བློ་དུ་མ་ཅིག་ཅར་སྐྱེ་བར་ཐལ་བའི་སྐྱོན་མེད་དེ། ཡིད་རྟག་པ་ལས་
བློ་དུ་མ་རིམ་གྱིས་སྐྱེ་བའི་ཕྱིར་ཞེ་ན། དེ་ཆོས་ཅན། བློ་དུ་མ་རིམ་
གྱིས། བཀྲ་ཤིས། །
(འདིའི་མན་མ་ཕྱི་ངོས་ན་ཆད）
586



རྣམ་འགྲེལ་ལེའུ་བཞི་བའི་ཊིཀྐ
༄༅། །རྗེ་སྨོན་ལམ་དཔལ་བས་མཛད་
པའི་ལེའུ་བཞི་པའི་ཊཱིཀྐ་
བཞུགས་སོ། །
གཉིས་པ་རང་གིས་གཞལ་བྱ་ངེས་ནས་གདུལ་བྱ་གཞན་རྗེས་སུ་
འཛིན་པའི་ཐབས་གཞན་དོན་གྱི་ལེའུ་བཤད་པ་ལ། རྗོད་བྱེད་ངག་
གི་རང་བཞིན་བཤད་པ་དང་། བརྗོད་བྱ་དོན་གྱི་རང་བཞིན་བཤད་
པ་གཉིས། དང་པོ་ལ། མཐོང་བ་སྨོས་པའི་དགོས་པ། དོན་
སྨོས་པའི་དགོས་པ། རབ་གསལ་བྱེད་སྨོས་པའི་དགོས་པ་བཤད་པ་
དང་གསུམ། དང་པོ་ལ། འདོད་པ་བརྗོད་པ་དང༌། དེ་དགག་
པ་གཉིས། དང་པོ་ནི་ཁོ་ན་རེ། ཁྱོད་ཀྱིས་རང་གིས་མཐོང་དོན་
རབ་གསལ་བྱེད། ཅེས། དེ་སྒྲུབ་ཀྱི་གཞན་དོན་སྐབས་ཀྱི་རྟགས་
ཡང་དག་ཡིན་ན། དེ་སྒྲུབ་ཀྱི་ཚུལ་གསུམ་དེ་སྒྲུབ་ཀྱི་རྒོལ་ཕྱི་རྒོལ་
གཉིས་ཀས་ཚད་མས་གྲུབ་དགོས་པར་བཤད་པ་དེ་མི་འཐད་པར་ཐལ།
ཚུལ་གསུམ་པའི་རྟགས་སྟོན་པ་གཞན་དོན་རྗེས་དཔག་གོ་ཞེས་སྨོས་
པས་ཆོག་མོད། རང་གིས་མཐོང་བ་ཞེས་པའི་ཚིག་སྨོས་པ་ལ་དགོས་
པ་ཅི་ཡོད་ཅེ་ན། ཀུན་ལས་བཏུས་སུ་གཞན་དོན་རྗེས་དཔག་གི་
མཚན་ཉིད་འཆད་པའི་ཚིག་ཟུར་དུ། རང་གིས་མཐོང་བ་ཞེས་སྨོས་
པ་ལ་ཆོས་ཅན། དགོས་པ་ཡོད་དེ། དེ་སྒྲུབ་ཀྱི་ཚུལ་གསུམ་དེ་སྒྲུབ་
ཀྱི་སྔ་རྒོལ་བདག་ཉིད་ཀྱིས་ཚད་མས་མཐོང་པ་མིན་ཡང་དེ་སྒྲུབ་ཀྱི་
ཚུལ་གསུམ། དེ་སྒྲུབ་ཀྱི་ཕྱི་རྒོལ་གཞན་དག་གིས་ཚད་མས་མཐོང་
བའམ། ཁས་བླངས་པ་ཅན་གྱིས་དེ་ལྟར་སྒྲུབ་པར་བྱེད་པའི་གཞན་
དོན་སྐབས་ཀྱི་རྟགས་ཡང་དག་ཏུ་འགྱུར་བ་ཡོད་དེ། དེ་སྒྲུབ་ཀྱི་
- 587



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གཞན་དོན་སྐབས་ཀྱི་རྟགས་ཡང་དག་རྣམས་ནི། དེ་སྒྲུབ་ཀྱི་སྔ་རྒོལ་
ལས་གཞན་དེ་སྒྲུབ་ཀྱི་ཕྱི་རྒོལ་ཁོ་ན་ལ་དེ་སྒྲུབ་ཀྱི་བསྒྲུབ་བྱ་རྟོགས་པའི་
ཐབས་སུ་བསྟན་པར་བྱ་བ་ཉིད་ཡིན་པའི་ཕྱིར།། ཞེས་གྲངས་ཅན་པ་
ཁ་ཅིག་སྨྲ་བས་དེ་འདྲའི་ལོག་རྟོག་དགག་པའི་ཆེད་ཡིན་པའི་ཕྱིར།
ལོག་རྟོག་གི་སྦྱོར་བ་ནི། སྔ་རྒོལ་གྲངས་ཅན་པས་ཕྱི་རྒོལ་སངས་
རྒྱུས་པའི་ངོར། བློ་བདེ་ཆོས་ཅན། སེམས་མེད་ཡིན་ཏེ། སྐྱེ་
འཇིག་ཅན་ཡིན་པའི་ཕྱིར། དཔེར་ན། གཟུགས་སོགས་དེ་ཙམ་
ལྔ་བཞིན། ཞེས་བཀོད་པའི་ཚེ་ན། དེའི་རྟགས་ཀྱིས་དེ་སྒྲུབ་ཀྱི་
ཚུལ་གསུམ་གྲངས་ཅན་རང་གིས་མ་གྲུབ་ཀྱང་། དེའི་རྟགས་ཀྱིས་དེ་
སྒྲུབ་ཀྱི་ཚུལ་གསུམ་སངས་རྒྱས་པའི་ཁས་བླངས་ཙམ་གྱིས་གྲུབ་པས་དེ་
དེ་སྒྲུབ་ཀྱི་གཞན་དོན་སྐབས་ཀྱི་རྟགས་ཡང་དག་ཡིནཔ་བཞིན་ནོ། །
འོ་ན། དེའི་རྟགས་ཀྱིས་དེ་སྒྲུབ་ཀྱི་ཚུལ་གསུམ་སངས་རྒྱས་པའི་ཁས་
བླངས་ཙམ་གྱིས་གྲུབ་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་
ཡོད་དེ། དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་སངས་རྒྱས་བའི་
ངོར་སངས་རྒྱས་ལུང་གིས་གྲུབ་པ་དང་། དེའི་རྟགས་ཀྱིས་དེ་སྒྲུབ་
ཀྱི་རྗེས་ཁྱབ་སངས་རྒྱས་པའི་ངོར། གཟུགས་སོགས་དེ་ཙམ་ལྔའི་
སྟེང་དུ་གྲུབ་པ་དང་། དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་གྲངས་
ཅན་རང་ལུགས་ལ་གྲུབ་པར་ཁས་ལེན་པ་ཡིན། ཞེས་གྲངས་ཅན་ཁ་
ཅིག་ཟེར་རོ། །གཉིས་པ་ལ། མདོར་བསྟན། རྒྱས་པར་བཤད།
རང་གི་ཐལ་ངག་ལ་མཚུངས་པ་སྤང་པའོ། །
དང་པོ་ནི། ཀུན་ལས་བཏུས་སུ་གཞན་དོན་རྗེས་དཔག་གི་
མཚན་ཉིད་འཆད་པའི་ཚིག་ཟུར་དུ་བདག་གིས་མཐོང་བ་ཞེས་པའི་
ཚིག་སྨོས་པ་ལ་ཆོས་ཅན། དགོས་པ་ཡོད་དེ། དེ་སྒྲུབ་ཀྱི་ཚུལ་
གསུམ་ཚད་མས་མ་གྲུབ་པའི་དེ་སྒྲུབ་ཀྱི་རྟགས་ཡང་དག་ཡོད་པ་དེ་
- 588 -



རྣམ་འགྲེལ་ལེའུ་བཞི་བའི་ཊིཀྐ །
སྤང་བའི་ཆེད་ཡིན་པའི་ཕྱིར། གཉིས་པ་ལ། སྒྲུབ་བྱེད་ལ་བརྟག་
ཏེ་དགག་པ་དང་། བསྒྲུབ་བྱ་ལ་བརྟགས་ཏེ་དགག་པ་དང་། སྒྲུབ་
བྱེད་ ལ་ བརྟག་ ཏེ་ གནོད་ པ་ གཞན་ བསྟན་ པའོ། ། དང༌ པོ་ ལ།
སངས་ རྒྱས་ པའི་ ཁས་ བླངས་ ཙམ་ སྒྲུབ་ བྱེད་ དུ་ མི་ རུང་ བ་ དང་།
གྲངས་ཅན་རང་ལུགས་ཀྱི་སྒྲུབ་བྱེད་བརྗོད་རིགས་པ་དང༌། སངས་
རྒྱས་པའི་ཁས་བླངས་ཙམ་སྒྲུབ་བྱེད་ཡིན་ན་ཧ་ཅང་ཐལ་བའོ། །དང་
པོ་ལ། དངོས་ སྟོབས་རྗེས་དཔག་གི་ཡུལ་ལ་ལུང་གནོད་སྒྲུབ་ ཏུ་
འཇུག་པ་སྤྱིར་དགག་པ། རྟགས་འདི་ལ་མི་རུང་བ་བྱེ་བྲག་ཏུ་་་
བསྟན་པའོ། །
དང་པོ་ནི། དེ་ གང་ལས་འཕྲོས་ན། གྲངས་ ཅན་ པས།
གཞན་ལ་བསྟན་པར་བྱ་ཉིད་ཕྱིར་ཞེས་པར། སངས་རྒྱས་པའི་ལུང་
ལས་བློ་བདེ་སྐྱེ་འཇིག་ཅན་དུ་བཤད་པའི་རྒྱུ་མཚན་གྱིས། སྐྱེ་འཇིག་
ཅན་གྱི་རྟགས་ཀྱིས་བློ་བདེ་སེམས་མེད་དུ་སྒྲུབ་པའི་ཕྱོགས་ཆོས་སངས་
རྒྱས་པའི་ངོར་སངས་རྒྱས་པའི་ལུང་གིས་གྲུབ་པར་ཁས་ལེན་པ་དེ།
ལུང་གནོད་སྒྲུབ་ཏུ་འཇུག་པའི་དུས་དང་དུས་མིན་པ་མ་ཤེས་པའི་
སྐྱོན་ཡིན་པས། ཐོག་མར་དངོས་སྟོབས་རྗེས་དཔག་གི་ཡུལ་ལ་ལུང་
སྒྲུབ་བྱེད་དུ་ཡང་མི་འཇུག་པའི་རྒྱུ་མཚན་སྟོན་པ་ལ། ཡོངས་་་་་
བརྟགས་ཞེས་སོགས་རྐང་པ་གསུམ་གསུངས། དེ་ལྟར་འཇུག་པ་ལ་
གནོད་བྱེད་སྟོན་པ་ལ། དེར་ནི་ཞེས་པ་རྐང་པ་གཅིག་གསུངས།
བྱེ་བྲག་ཏུ་སངས་རྒྱས་པའི་ལུང་བློ་བདེ་སྐྱེ་འཇིག་ཅན་གྱི་སྒྲུབ་བྱེད་
ཡང་ དག་ ཡིན་ པ་ འགོག་ པ་ ལ། ལུང་ལ་ ཞེས་ སོགས་ གསུངས།
ཤེས་བྱ་ཆོས་ཅན། དངོས་སྟོབས་རྗེས་སུ་དཔག་པའི་ཡུལ་ལ་སངས་
རྒྱས་པའི་ལུང་ཚིག་སྒྲུབ་བྱེད་ཚད་མ་ཉིད་དུ་འདོད་རིགས་པ་མ་ཡིན་
པར་ཐལ། ལུང་དོན་ལ་དཔྱད་པ་གསུམ་གྱིས་དག་མ་དག་ཡོངས་སུ་
- 589 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
2R 4
བརྟགས་ནས། དཔྱད་གསུམ་གྱིས་དག་པའི་ལུང་དེ་ཤིན་ཏུ་ལྐོག་
གྱུར་གྱི་སྒྲུབ་བྱེད་དུ་ཡོངས་སུ་ཁས་ལེན་རིགས་པའི་ཕྱིར། ཆོས་ཅན།
བློ་བདེ་སྐྱེ་འཇིག་ཅན་དེར་ནི་དངོས་སྟོབས་རྗེས་དཔག་གནོད་བྱེད་དུ་
འཇིག་པར་མི་འགྱུར་བར་ཐལ། དེར་སངས་རྒྱས་པའི་ལུང་ཙམ་
གྱིས་གྲུབ་པའི་ཕྱིར། རྟགས་ཁས། གཉིས་པ་སྟོན་པ་ལ། ལུང་
ལ་གནོད་ཕྱིར་གཞན་ལ་ནི། ཞེས་པ་ནས། དེ་ངོར་ཡན་ལག་ཚད་
མ་མིན། ། ཞེས་པའི་བར་གསུངས། ཤེས་བྱ་ཆོས་ཅན། གྲངས་
ཅན་པས་སངས་རྒྱས་པའི་ངོར། སྐྱེ་འཇིག་ཅན་གྱི་རྟགས་ཀྱིས་བློ་
བདེ་སེམས་མེད་དུ་སྒྲུབ་པ་དེའི་ཚེ། སངས་རྒྱས་པའི་ལུང་དེ་ནི་བློ་
བདེ་སྐྱེ་འཇུག་ཅན་གྱི་སྒྲུབ་བྱེད་ཚད་མ་མིན་པར་ཐལ། སངས་རྒྱས་
པའི་ལུང་ལ་གནོད་པར་བྱ་བའི་ཕྱིར་དུ་གཞན་བློ་བདེ་སེམས་མེད་ལ་
ནི་སྒྲུབ་བྱེད་བརྗོད་རིགས་པའི་ཕྱིར། འདོད་ན་སོང༌། སངས་
རྒྱས་པའི་ལུང་དེས་བློ་བདེ་སྐྱེ་འཇིག་ཅན་དུ་གྲུབ། སྐྱེ་འཇིག་ཅན་
གྱི་རྟགས་ཀྱིས་བློ་བདེ་སེམས་མེད་དུ་མ་ལུས་པར་གྲུབ་པ་མ་ཡིན་པར་
ཐལ། སངས་རྒྱས་པའི་ལུང་དེ་ནི་བློ་བདེ་སྐྱེ་འཇིག་ཅན་གྱི་སྒྲུབ་
བྱེད་ཚད་མ་མིན་པ་དེས་ནའི་ཕྱིར། ཁོ་ན་རེ། གལ་ཏེ། ལུང་ལ་
གནོད་ཕྱིར་གཞན་ལ་ནི། ། ཞེས་པ་མ་ཁྱབ་སྟེ། སངས་རྒྱས་པའི་
ལུང་དེ་སྤྱིར་བློ་བདེ་སྐྱེ་འཇིག་ཅན་གྱི་སྒྲུབ་བྱེད་ཚད་མ་མིན་ཡང་།
སངས་རྒྱས་པས་དེ་དེ་སྒྲུབ་ཀྱི་སྒྲུབ་བྱེད་ཡང་དག་ཏུ་ཁས་བླངས་པ་
དང་ལྡན་པའི་རྒྱུ་མཚན་གྱིས། སངས་རྒྱས་པ་ཁོ་ན་ལ་དེ་དེ་སྒྲུབ་ཀྱི་
སྒྲུབ་ བྱེད་ ཡང་ དག་ ཏུ་ གྲུབ་ པ་ ཡིན་ ནོ་ཞེ་ན། དེ་འགོག་ པ་ ལ།
སངས་རྒྱས་པ་ཆོས་ཅན། ཁྱོད་ཀྱིས་སངས་རྒྱས་པའི་ལུང་དེ་བློ་བདེ་
སྐྱེ་འཇིག་ཅན་གྱི་སྒྲུབ་བྱེད་ཡང་དག་ཏུ་ཁས་བླངས་པའི་རྒྱུ་མཚན་
གྱིས་སངས་རྒྱས་པའི་ལུང་དེ་ཁྱོད་ཁོ་ན་ལ་བློ་བདེ་སྐྱེ་འཇིག་ཅན་གྱི་
- 590



རྣམ་འགྲེལ་ལེའུ་བཞི་བའི་ཊིཀྐ
སྒྲུབ་བྱེད་དུ་གྲུབ་པ་དེ་མ་ཡིན་པར་ཐལ། ཁྱོད་གང་གིས་བློ་བདེ་སྐྱེ་
འཇིག་ཅན་གྱི་སྒྲུབ་བྱེད་ཡང་དག་ཏུ་ཁས་བླངས་པའི་ལུང་གང་ཡིན་
པ་དེ་འདྲ་མེད་པའི་ཕྱིར། གཞན་ཡང་། གྲངས་ཅན་ཁྱོད་སངས་
རྒྱས་པའི་ལུང་དེ་བློ་བདེ་སྐྱེ་འཇིག་ཅན་གྱི་སྒྲུབ་བྱེད་ཡང་དག་ཏུ་ཁས་
ལེན་པ་དང་། དེའི་ཞེན་དོན་ལ་ཚད་མས་གནོད་པར་ཁས་ལེན་པ་
ནང་འགལ་ཞེས་སྟོན་པ་ནི། ཤེས་བྱ་ཆོས་ཅན། སངས་རྒྱས་པའི་
ལུང་དེ་ལས་བློ་བདེ་སྐྱེ་འཇིག་ཅན་དུ་ཇི་ལྟར་ཡང་གྲུབ་པ་ཡིན་པ་མི་
འཐད་པར་ཐལ། དེའི་ཞེན་དོན་ལ་ཚད་མས་གནོད་པར་གྱུར་པ་
ཡིན་པའི་ཕྱིར། གྲངས་ཅན་པ་ཁྱོད་སངས་རྒྱས་པའི་ལུང་སངས་
རྒྱས་པའི་ངོར་བློ་བདེ་སྐྱེ་འཇིག་ཅན་གྱི་སྒྲུབ་བྱེད་ཡང་དག་ཏུ་ཁས་
ལེན་པ་དང་། ལུང་དེའི་དོན་དང་འགལ་བ་ཁས་ལེན་པ་ནང་་་
འགལ་ཞེས་སྟོན་པ་ནི། ཤེས་བྱ་ཆོས་ཅན། སངས་རྒྱས་པའི་ལུང་
དེ་ལས་བློ་བདེ་སྐྱེ་འཇིག་ཅན་དུ་ཇི་ལྟར་ཡང་རྟོགས་པར་འགྱུར་བ་མི་
འཐད་པར་ཐལ། ལུང་དེའི་དོན་དང་འགལ་བ་བློ་བདེ་སྐྱེ་འཇིག་
ཅན་མ་ཡིན་པར་ཁས་ལེན་རིགས་པ་དེ་ཉིད་ཀྱིས་ནི་ཕྱིར། ཁྱབ་སྟེ།
ལུང་དེ་ལས་གཞན་པ་ལུང་དེའི་དོན་དང་འགལ་བ་དངོས་འགལ་ཁས་
ལེན་རིགས་ན། ལུང་དེ་ཚད་མར་ཁས་ལེན་པ་དོར་པའི་ཡན་ལག་
ཡིན་གྱི། ལུང་དེ་ཚད་མར་ཁས་ལེན་རིགས་པ་མ་ཡིན་པའི་ཕྱིར།
གཉིས་པ་ལ། གྲངས་ཅན་རང་གིས་བློ་བདེ་སེམས་མེད་དུ་རྟོགས་
པའི་ཐབས་དེ་སངས་རྒྱས་པ་ལ་བརྗོད་རིགས་པ། དེ་ལུང་གིས་གྲུབ་
པ་མི་འཐད་པ། རྣལ་འབྱོར་མངོན་སུམ་ གྱིས་གྲུབ་པ་མི་འཐད་
པའོ། ། །
དང་ པོ་ ནི། གྲངས་ ཅན་ པས། གཞན་ ལ་ བསྟན་ པར།
ཞེས་པའི་སྐབས་སུ། སྐྱེ་འཇིག་ཅན་བློ་བདེ་སེམས་མེད་དུ་སྒྲུབ་པའི་
- 591 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟགས་ཡང་དག་ཏུ་ཁས་བླངས་པ་དེ། དེ་སྤང་ཕྱིར་བདག ། ཅེས་
པར་བཀག་ནས། གྲངས་ཅན་ཁྱོད་དེ་སྒྲུབ་ཀྱི་རྟགས་ཡང་དག་ཏུ་
འདོད་ན། སངས་རྒྱས་པའི་ཁས་བླངས་ཙམ་རྟགས་སུ་བཀོད་པས་
བློ་བདེ་སེམས་མེད་དུ་མི་འགྲུབ་པས་གྲངས་ཅན་རང་ལུགས་ཀྱི་བློ་
སེམས་མེད་དུ་སྒྲུབ་པའི་རྟགས་ཡང་དག་གཅིག་སངས་རྒྱས་པའི་ངོར་
འགོད་དགོས་པར་ཐལ་བའི་སྐྱོན་སྟོན་པ་ནི་གྲངས་ཅན་པ་ཆོས་ཅན།
ཁྱོད་རང་གིས་བློ་བདེ་སེམས་མེད་དུ་རྟོགས་པའི་ ཐབས་གང་ལས་
འབྱུང་པར་གྱུར་པའི་སྒྲུབ་བྱེད་དེ་ནི་སངས་རྒྱས་པ་ལ་ཅིས་མ་བརྗོད་
དེ་བརྗོད་རིགས་ པར་ ཐལ། ཁྱོད་སངས་རྒྱས་པའི་ངོར་བློ་བདེ་་་
སེམས་མེད་དུ་སྒྲུབ་པའི་སྔ་རྒོལ་ཡང་དག་ཡིན་པའི་ཕྱིར། རྟགས་
ཁས་སོ། །གཉིས་པ་ནི། གྲངས་ཅན་པ་ན་རེ། ཁོ་བོ་ཅག་གིས་བློ་
བདེ་སེམས་མེད་དུ་སྟོན་པའི་གྲངས་ཅན་གྱིས་ལུང་ལ་བརྟེན་ནས་དེ་
སེམས་མེད་དུ་རྟོགས་ལ། ཁྱེད་སངས་རྒྱས་པ་གྲངས་ཅན་གྱི་ལུང་དེ་
ལུང་ཚད་མར་ཁས་མི་ལེན་པས་ཁྱོད་ཀྱི་ངོར་སྐྱེ་འཇིག་ཅན་དེ་སྒྲུབ་ཀྱི་
རྟགས་སུ་བཀོད་པ་ཡིན་ནོ་ཟེར་ན། བློ་བདེ་སེམས་མེད་དུ་སྟོན་
པའི་གྲངས་ཅན་གྱི་ལུང་དེ་ལུང་ཚད་མ་ཡིན་ནམ་མིན། མ་ཡིན་ན།
གྲངས་ཅན་པ་ཆོས་ཅན། ཁྱོད་ཀྱིས་བློ་བདེ་སེམས་མེད་དུ་སྟོན་པའི་
གྲངས་ཅན་གྱི་ལུང་ལ་བརྟེན་ནས་བློ་བདེ་སེམས་མེད་དུ་རྟོགས་པ་མ་
ཡིན་པར་ཐལ། དེ་ལུང་ཚད་མ་མ་ཡིན་པའི་ཕྱིར། སྔ་མ་ལྟར་ན།
བློ་ བདེ་ སེམས་ མེད་ དུ་ སྟོན་ པའི་ གྲངས་ ཅན་ གྱི་ ལུང་ ཆོས་ ཅན།
རིགས་པ་གང་གིས་ཁྱོད་ལུང་རྣམ་དག་ཏུ་འཛིན་པའི་རིགས་པ་དེ་ནི་
སངས་རྒྱས་པ་འདིས་ཀྱང་ཅིས་མི་འཛིན་ཏེ་འཛིན་རིགས་པར་ཐལ།
ཁྱོད་ལུང་ཚད་མ་ཡིན་པའི་ཕྱིར། གསུམ་པ་ནི། གྲངས་ཅན་པ་ན་
རེ། ཁོ་བོ་ཅག་གི་ལུགས་ཀྱི་བློ་བདེ་སེམས་མེད་ཀྱི་སྒྲུབ་བྱེད་སངས་
– 592 -



རྣམ་འགྲེལ་ལེའུ་བཞི་བའི་ཊཱིཀྐ
རྒྱས་པ་ལ་བརྗོད་རིགས་ པར་ ཐལ་བའི་སྐྱོན་མེད་དེ། ཁོ་བོ་ཅག་
གིས་བློ་བདེ་སེམས་མེད་དུ་རྣལ་འབྱོར་མངོན་སུམ་ལ་བརྟེན་ནས་
རྟོགས་ལ། རྣལ་འབྱོར་མངོན་སུམ་དེ་རང་རྒྱུད་ལྡན་གྱི་རྣལ་འབྱོར་
པ་ཁོ་ནའི་རྒྱུད་ཀྱི་སོ་སོ་རང་རིག་པའི་མངོན་སུམ་གྱིས་རིག་པར་བྱ་བ་
ཡིན་པའི་ཕྱིར་ཟེར་ན། གྲངས་ཅན་ཆོས་ཅན། ཁྱོད་སྔར་ནི་སོ་སྐྱེ་
ཐ་མལ་པར་གྱུར་པ་ལས། ཕྱིས་ལམ་སྒོམ་པ་ལ་སོགསས་པའི་སྒྲུབ་
བྱེད་ཡང་དག་གོམས་པ་དེ་དག་གིས་བློ་བདེ་སེམས་མེད་དུ་རྟོགས་
པའི་རྣལ་འབྱོར་མངོན་སུམ་ཐོབ་པ་དང་། བློ་བདེ་སེམས་མེད་དུ་
རྟོགས་པའི་ཐབས་སུ་གྱུར་པའི་དབང་པོ་སྟེ་རྣལ་འབྱོར་ནས་མངོན་
སུམ་འབྱུང་བའི་སྒྲུབ་བྱེད་ཀྱི་ཐབས་དེ་དག་དང༌། ཐབས་དེའི་
འབྲས་བུའི་དོན་བློ་བདེ་སེམས་མེད་དུ་རྟོགས་པའི་རྣལ་འབྱོར་མངོན་
སུམ་དེ་སངས་རྒྱས་པས་ཀྱང་སྒྲུབ་ནུས་པར་ཤེས་ནས་སངས་རྒྱས་པ་
ལ་དེ་འདྲའི་ཐབས་དེ་སྟོན་ནུས་ཡིན་པར་ཐལ། བློ་བདེ་སེམས་མེད་
རྟོགས་པའི་རྣལ་འབྱོར་མངོན་སུམ་སྒྲུབ་པའི་ཐབས་ཡོད་པ་གང་ཞིག
ཁྱོད་སངས་རྒྱས་པའི་ངོར་བློ་བདེ་སེམས་མེད་དུ་སྒྲུབ་པའི་སྔ་རྒོལ་
ཡང་དག་ཡིན་པའི་ཕྱིར། རྟགས་གཉིས་དངོས། ཁོ་ན་རེ། བློ་
བདེ་སེམས་མེད་དུ་རྟོགས་པའི་རྣལ་འབྱོར་མངོན་སུམ་སྒྲུབ་ པའི་་་
ཐབས་ སངས་ རྒྱས་ པ་ལ་ སྟོན་ རིགས་ པར་ ཐལ་ པའི་ སྐྱོན་མེད་དེ།
རྣལ་འབྱོར་མངོན་སུམ་སྒྲུབ་པའི་ཐབས་མེད་པས། དེ་མངོན་སུམ་
དུ་བསྟན་ནུས་པར་མ་ཟད། དོན་སྤྱིའི་ཚུལ་གྱིས་ཀྱང་སྟོན་ནུས་པའི་
ཕྱིར་ཟེར་ན། ཆོས་ཅན། བློ་བདེ་སེམས་མེད་དང་སྐྱེ་འཇིག་ཅན་
གྱི་དོན་དེ་དག་ལ་བསྒྲུབ་བྱ་དང་སྒྲུབ་བྱེད་ཀྱི་དཔྱོད་པ་བྱས་པ་ལ་
དགོས་པ་ཅུང་ཟད་ཀྱང་མེད་པར་ཐལ། བློ་བདེ་སེམས་མེད་རྣལ་
འབྱོར་མངོན་སུམ་གྱིས་རྟོགས་པ་གང་ཞིག རྣལ་འབྱོར་མངོན་་་
- 593 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སུམ་དེ་མངོན་སུམ་གྱི་ཡུལ་མ་ཡིན་པར་མ་ཟད། རྗེས་དཔག་གི་
དོན་སྤྱིས་ཀྱང་སྤྱོད་ཡུལ་མ་ཡིན་པའི་ཕྱིར་ཏེ། རྣལ་འབྱོར་མངོན་
སུམ་དེ་ཐབས་གང་དང་ཡང་འབྲེལ་བ་རྣམ་པར་ཆད་པ་ ཅན་ཡིན་
པའི་ཕྱིར། གསུམ་པ་ནི། སངས་རྒྱས་པས་བློ་བདེ་སྐྱེ་འཇིག་ཅན་
དུ་ཁས་བླངས་པའི་རྒྱུ་མཚན་གྱིས་གྲངས་ཅན་གྱིས་སྐྱེ་འཇིག་ཅན་བློ་
བདེ་སེམས་མེད་དུ་སྒྲུབ་པའི་རྟགས་ཡང་དག་ཏུ་འདོད་པ་དེ་འགོག་
པ་ནི། སྐྱེས་བུའི་བསམ་པའི་དབང་ཙམ་གྱིས་ནི་གཏན་ཚིགས་ཡང་
དག་དེ་ཉིད་དང་། དེ་ཉིད་མིན་པ་གཏན་ཚིགས་ལྟར་སྣང་དུ་་་
འཇོག་ནུས་པར་ཐལ། སངས་རྒྱས་པས་བློ་བདེ་སྐྱེ་འཇིག་ཅན་དུ་
ཁས་བླངས་པའི་རྒྱུ་མཚན་གྱིས་སྐྱེ་འཇིག་ཅན་བློ་བདེ་སེམས་མེད་དུ་
སྒྲུབ་པའི་རྟགས་ཡང་དག་ཡིན་པའི་ཕྱིར། འདོད་ན། གཏན་
ཚིགས་ཡང་དག་དང་དེར་སྣང་གཏན་ཚིགས་ལྟར་སྣང་མཐའ་གཅིག་
ཏུ་ངེས་པ་མེད་པར་འགྱུར་བར་ཐལ། འདོད་པའི་ཕྱིར། ཁྱབ་སྟེ།
སྐྱེས་བུའི་འདོད་པ་དེ་ནི་དངོས་བོའི་གནས་ཚོད་ཇི་ལྟ་བ་ལ་བརྟེན་པ་
མིན་པར་རང་དགར་འཇུག་པའི་ཕྱིར། དེས་ན་སྐྱེ་འཇིག་ཅན་ཆོས་
ཅན། ཁྱོད་བློ་བདེ་སེམས་མེད་དུ་སྒྲུབ་པར་བྱེད་པའི་རྟགས་ཡང་
དག་མ་ཡིན་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་
མེད་པར་ཚད་མས་ཤེས་པའི་ཕྱིར། ཁྱབ་སྟེ། དེ་སྒྲུབ་ཀྱི་རྟགས་
ཡང་དག་ཡིན་ན། དེ་སྒྲུབ་ཀྱི་ཚུལ་གསུམ་དོན་ལ་ཡོད་ཅིང་ཡོད་པ་
ལྟར་ཚད་མས་ཤེས་པ་ལ་ལྟོས་པ་དང་བཅས་པ་ཡིན་དགོས་པའི་ཕྱིར།
གཉིས་པ་ནི། ཁོ་ན་རེ། སྐྱེ་འཇིག་ཅན་བློ་བདེ་སེམས་མེད་དུ་སྒྲུབ་
པའི་རྟགས་མིན་ཀྱང་། བསྒྲུབ་བྱ་བློ་བདེ་སེམས་མེད་དོན་ལ་གནས་
པ་ཡིན་ཏེ། སྐྱེ་འཇིག་ཅན་གྱི་རྟགས་ཀྱིས་བློ་བདེ་སེམས་མེད་དུ་
འཛིན་པའི་བློ་དེ་ཚད་མ་ཡིན་པའི་ཕྱིར། དཔེར་ན། གཞལ་བྱའི་
- 594 –
་ ་ ་
་
་ ་
་
་ ་
་
་ ་ ་ ：



རྣམ་འགྲེལ་ལེའུ་བཞི་བའི་ཊིཀྐ
རྟགས་ ཀྱི་ སྒྲ་ མི་ རྟག་ པར་ འཛིན་ པའི་ བློ་ དེ་ ཚད་ མ་ ཡིན་ པས།
གཞལ་བྱ་སྒྲ་མི་རྟག་ པར་ སྒྲུབ་ པའི་རྟགས་ཡང་དག་ མ་ ཡིན་ ཀྱང་།
བསྒྲུབ་བྱ་སྒྲ་མི་རྟག་པ་དོན་ལ་གནས་པ་བཞིན་ཟེར་ན། བློ་བདེ་
སེམས་མེད་དུ་མེད་མོད་ཡོད་དུ་ཆུག་ཀྱང་། བློ་བདེ་སེམས་མེད་དུ་
སྒྲུབ་པའི་བསྒྲུབ་བྱའི་ཆོས་ཀྱི་དངོས་པོ་དང་འབྲེལ་བའི་རྩ་བ་ཅན་གྱི་
ཚུལ་གསུམ་མེད་པའི་སྐྱེ་འཇིག་ཅན་གྱི་རྟགས་ཀྱིས་བློ་བདེ་སེམས་མེད་
དུ་རྟོགས་པ་སྟེ་འཛིན་པའི་བློ་དེ་ཆོས་ཅན། ཁྱོད་ཚད་མ་མ་ཡིན་
པར་ཐལ། རྟོགས་པ་མེད་པའི་ལོག་ཤེས་དང་ཁྱོད་གཉིས་ཚད་མིན་
དུ་མཚུངས་པའི་ཕྱིར། གསུམ་པ་ནི། སྐྱེ་འཇིག་ཅན་ཆོས་ཅན།
ཁྱོད་དེ་ སྒྲུབ་ ཀྱི་ རང་ བཞིན་ གྱི་རྟགས་ཡང་ དག་ ནི་འབྲས་ བུའམ།
སྣང་བ་མཐོང་བ་མེད་ཉིད་དེ། མ་དམིགས་པའི་རྟགས་ཡང་དག་
གསུམ་གང་རུང་དུ་ཐལ། ཁྱོད་དེ་སྒྲུབ་ཀྱི་རྟགས་ཡང་དག་ཡིན་པའི་
ཕྱིར། སྐྱེ་འཇིག་ཅན་གྱི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་དང་རྗེས་
སུ་འགྲོ་ལྡོག་གི་ཁྱབ་འབྲེལ་དེ་དངོས་པོའི་གནས་ཚོད་ལ་གྲུབ་པ་ཡིན་
ནམ་མིན། དང་པོ་ལྟར་ན། གྲངས་ཅན་ཆོས་ཅན། ཁྱོད་རང་
ལ་ཡང་སྐྱེ་འཇུག་ཅན་གྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་ཅིའི་ཕྱིར་
མ་གྲུབ་སྟེ་གྲུབ་པ་ཡིན་པར་ཐལ། དེ་སྒྲུབ་ཀྱི་ཚུལ་གསུམ་དངོས་
པོའི་གནས་ཚོད་ལ་གྲུབ་པ་གང་ཞིག ཁྱོད་སངས་རྒྱས་པའི་ངོར་དེ་
སྒྲུབ་ ཀྱི་ སྔ་ རྒོལ་ ཡང་ དག་ ཡིན་ པའི་ ཕྱིར། གཉིས་ པ་ ལྟར་ ན།
སངས་རྒྱས་པ་གཞན་གྱིས་ཀྱང་གཞན་སྐྱེ་འཇིག་ཅན་གྱི་རྟགས་ལས་བློ་
བདེ་སེམས་མེད་དུ་རྟོགས་པར་མི་རིགས་པར་ཐལ། ཕྱོགས་སྔ་མ་
དེའི་ཕྱིར། གསུམ་པ་ནི། ཀུན་ལས་བཏུས་སུ་གཞན་དོན་རྗེས་
དཔག་གི་མཚན་ཉིད་འཆད་པའི་ཚིག་ཟུར་གྱི་མཐོང་བ་ཞེས་བའི་ཚིག་
དེས་དེ་སྒྲུབ་ཀྱི་ཚུལ་གསུམ་ཚད་མས་མ་གྲུབ་ན། དེ་སྒྲུབ་ཀྱི་རྟགས་
- 595 ཡ
R
3



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡང་དག་མ་ཡིན་པས་ཁྱབ་པར་བསྟན་ཅིང་། དེ་བཞིན་དུ་འདིར་
ཡང་། དེ་ སྤང་ཕྱིར་ བདག་ མཐོང་བའི་ཚིག ། ཅེས་ པ་ དང་།
གཞན་གྱིས་ཀྱང་གཞན་ལས་རྟོགས་པར། ཞེས་སོགས་ཀྱིས་ཀྱང་
བསྟན་པ་ལ། ཁོ་ན་རེ། དེ་སྒྲུབ་ཀྱི་ཚུལ་གསུམ་ཚད་མས་མ་གྲུབ་
ན། དེ་སྒྲུབ་ཀྱི་རྟགས་ཡང་དག་མ་ཡིན་དགོས་ན། བྱེ་བྲག་པས་བ་
ལང་གི་སྤྱི་དེ་ཆ་མེད་ཀྱི་དངོས་པོ་དང་། རང་གི་གསལ་བ་དུ་མ་ལ་
ཁྱབ་པའི་དངོས་པོའི་གཞི་མཐུན་དུ་ཁས་བླངས་པ་ལ། སློབ་དཔོན་
ཕྱོགས་གླང་གིས། བ་ལང་གི་སྤྱི་ཆོས་ཅན། ཆ་དང་བཅས་པའི་
དངོས་པོར་ཐལ། རང་གི་གསལ་བ་དུ་མ་ལ་ཁྱབ་པའི་དངོས་པོ་
ཡིན་པའི་ཕྱིར། ཞེས་འཕངས་པའི་ཐལ་འགྱུར་དེ་ཐལ་འགྱུར་ཡང་
དག་མ་ཡིན་པར་ཐལ། ཐལ་འགྱུར་དེའི་རྟགས་ཚད་མས་མ་གྲུབ་
པའི་ཕྱིར། ཁྱབ་པ་ཁས་ཤེ་ན། མི་མཚུངས་ཞེས་སྟོན་པ་ལ་འདི་
གསུངས་སོ། །བྱེ་བྲག་པས་བ་ལང་གི་སྤྱི་དེ་ཆ་མེད་ཀྱི་དངོས་པོ་དང་།
རང་གི་གསལ་བ་དུ་མ་ལ་ཁྱབ་པའི་དངོས་པོའི་གཞི་མཐུན་དུ་ཁས་
བླངས་པ་ལ། སློབ་དཔོན་ཕྱོགས་ཀྱི་གླང་པོས། བ་ལང་གི་སྤྱི་ཆོས་
ཅན། ཆ་དང་བཅས་པའི་དངོས་པོར་ཐལ། རང་གི་གསལ་བ་དུ་
མ་ལ་ཁྱབ་པའི་དངོས་པོ་ཡིན་པའི་ཕྱིར། ཞེས་འཕངས་པའི་ཐལ་
འགྱུར་ཆོས་ཅན། དེ་སྒྲུབ་ཀྱི་ཚུལ་གསུམ་ཚད་མས་མ་གྲུབ་ན་དེ་
སྒྲུབ་ཀྱི་རྟགས་ཡང་དག་མ་ཡིན་དགོས་ན། ཁྱོད་ཀྱི་རྟགས་ཚད་མས་
མ་གྲུབ་ན། ཁྱོད་ཐལ་འགྱུར་ཡང་དག་མ་ཡིན་མི་དགོས་ཏེ། དེ་
སྒྲུབ་ཀྱི་རྟགས་ཡང་དག་ཡིན་ན་དེ་སྒྲུབ་ཀྱི་ཚུལ་གསུམ་ཚད་མས་གྲུབ་
པས་ཁྱབ། ཁྱོད་བྱེ་བྲག་པ་གཞན་གྱིས་བཏགས་པའི་ཁས་བླངས་
ཙམ་རྟགས་སུ་བཀོད་པ་ཡིས། མི་འདོད་པའི་ཆོས་ཐལ་པར་སྒྲུབ་
པའམ། འཕེན་པའི་ཐལ་འགྱུར་ཡང་དག་ཡིན་པའི་ཕྱིར། འོ་ན་
– 596 –



རྣམ་འགྲེལ་ལེའུ་བཞི་བའི་ཊིཀྐ
དེ་འདྲའི་ཐལ་འགྱུར་དེས་མི་འདོད་པ་ཐལ་བར་འཕེན་ནུས་པའི་རྒྱུ་
མཚན་ཅི་ཡིན་ཞེ་ན། དེ་འདྲའི་ཐལ་འགྱུར་དེས་མི་འདོད་པ་ཐལ་
པར་འཕེན་ནུས་ཏེ། བ་ལང་གི་སྤྱི་དེ་གཅིག་ཆ་དང་བཅས་པའི་
དངོས་པོར་མེད་ན་གཞན་རང་གི་གསལ་བ་དུ་མ་ལ་ཁྱབ་པའི་དངོས་
པོ་ཡིན་པ་དགག་པའི་ཕྱིར་དུ་ཡིན་པའི་ཕྱིར། དེ་དགག་ནུས་ཏེ།
རང་གིས་གསལ་བ་དུ་མ་ལ་ཁྱབ་པའི་དངོས་པོ་དེ། ཆ་དང་བཅས་
པའི་དངོས་པོའི་ཁྱབ་བྱ་ཡིན་པའི་སྒོ་ནས་དེ་གཉིས་ལ་འབྲེལ་པ་གྲུབ་
པའི་ཕྱིར། གཉིས་པ་ནི། ཀུན་ལས་བཏུས་སུ་གཞན་དོན་རྗེས་
དཔག་གིས་མཚན་ཉིད་འཆད་པའི་ཚིག་ཟུར་དུ་རང་ཞེས་པའི་ཚིག་
སྨོས་པའི་རྣམ་བཅད་ཡོངས་གཅོད་ཀྱི་དགོས་པ་སྔར་བཤད་པ་ལྟར་
ཡིན་མོད། དེར་དོན་ཞེས་པའི་ཚིག་སྨོས་པའི་རྣམ་བཅད་ཡོངས་
གཅོད་ཀྱི་དགོས་པ་གང་ཞེ་ན། ཀུན་ལས་བཏུས་སུ་གཞན་དོན་རྗེས་
དཔག་གི་མཚན་ཉིད་འཆད་པའི་ཚིག་ཟུར་དུ་དོན་ཞེས་པའི་ཚིག་སྨོས་
པ་དེ་ནི་ཆོས་ཅན། རྣམ་བཅད་ཀྱི་དགོས་པ་ཡོད་དེ། སྒྲ་རྟག་ཅེས་
པའི་སྒྲ་དག་དང་། རྟོག་པས་སྒྲོ་བཏགས་པའི་བདག་ཉིད་ཅན་གྱི་
སྒྲ་རྟག་པར་སྒྲུབ་པའི་ཕྱོགས་བཏགས་པ་བ་ཤེས་འདོད་ཆོས་ཅན་
དང་། སྒྲ་རྟག་པར་སྒྲུབ་པའི་མཐུན་ཕྱོགས་གང་རུང་དེ་སྒྲ་རྟག་
པར་སྒྲུབ་པའི་རྟགས་ཡང་དག་ཉིད་མ་ཡིན་པར་སྒྲུབ་པའི་དོན་དུ་
ཡིན་པའི་ཕྱིར། དེར་དེ་ལྟར་སྨོས་པ་ལ་ཆོས་ཅན། ཡོངས་གཅོད་
ཀྱི་དགོས་པ་ཡོད་དེ། དེ་སྒྲུབ་ཀྱི་ཚུལ་གསུམ་ཚད་མས་གྲུབ་པའི་
དོན་ལས་དེ་སྒྲུབ་ཀྱི་བསྒྲུབ་བྱའི་དོན་ནི་གྲུབ་པ་གཅིག་དགོས་སོ་ཞེས་
རྟོགས་པའི་ཆེད་ཡིན་པའི་ཕྱིར། སྔ་མའི་རྟགས་གྲུབ་པའི་རྒྱུ་མཚན་
ཅི་ཡིན་ཞེ་ན་གྲངས་ཅན་གྱི་རྟོག་པས་བརྟགས་པ་སྒྲ་རྟག་པར་སྒྲུབ་
པའི་ཕྱོགས་དང་མཐུན་ཕྱོགས་གང་རུང་དང་། སྒྲ་རྟག་པར་སྟོན་
- 597 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའི་ལུང་དག་ནི་ཆོས་ཅན། ཁྱོད་དེ་སྒྲུབ་ཀྱིས་རྟགས་ཡང་དག་མ་
ཡིན་ཏེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་འཁྲུལ་པ་ཡིན་པའི་
ཕྱིར་ཏེ། ཁྱོད་དེ་སྒྲུབ་ཀྱི་རྟགས་ཡང་དག་མ་ཡིན་བཞིན་དུ་ཁྱོད་དེ་
སྒྲུབ་ཀྱི་རྟགས་ཡང་དག་ཏུ་རྟོག་པ་དང༌། སྒྲ་རྟག་པར་སྟོན་པའི་
ལུང་དག་རང་བྱེད་པ་པོའི་གྲངས་ཅན་གྱི་འདོད་པ་ཙམ་དང་རྗེས་སུ་
འབྲེལ་བ་སྟེ་གྲངས་ཅན་གྱིས་འདོད་པས་ཁྱོད་དེ་སྒྲུབ་ཀྱི་རྟགས་ཡང་
དག་ཏུ་འདོད་པ་ཙམ་ཡིན་པའི་ཕྱིར། ཁྱབ་སྟེ། གྲངས་ཅན་གྱི་
འདོད་པ་དེ་དངོས་པོའི་གནས་ཚུལ་ལས་གཞན་ཕྱིན་ཅི་ལོག་ཏུ་འཇུག་
སྲིད་པའི་ཕྱིར། གསུམ་པ་ལ། ཚིག་གཉིས་རང་ཉིད་ཀྱིས་སྒྲུབ་པ་
མི་ནུས་པར་མཚུངས་པར་བསྟན་པ་དང༌། སྒྲུབ་བྱེད་སྟོན་ནུས་པ་
ཡོད་མེད་མི་མཚུངས་པར་བསྟན་པ་དང༌། རྩོད་པ་སྤང་བའོ། ། །
དང་པོ་ནི། ཚད་མ་མདོར། གཞན་དོན་རྗེས་དཔག་གི་
མཚན་ཉིད་འཆད་པའི་ཚིག་ཟུར་དུ། མཐོང་བ་དང་། དོན་ཞེས་
པའི་ཚིག་གཉིས་སྨོས་པའི་རྣམ་བཅད་ཡོངས་གཅོད་ཀྱི་དགོས་པ་སྔར་
བཤད་པ་ལྟར་ཡིན་མོད། དེར་རབ། གསལ་བྱེད་ཅེས་པའི་ཚིག་
སྨོས་ པའི་ རྣམ་བཅད་ དང་ ཡོངས་གཅོད་ ཀྱི་ དགོས་ པ་ གང་ ཞེ་ན།
དེའི་ཚིག་ཟུར་གྱི་རབ་གསལ་བྱེད་ཅེས་པའི་ཚིག་དེས་རྣམ་བཅད་ལ།
སྒྲ་ ནི་ མི་ རྟག་ སྟེ། བྱས་ པའི་ ཕྱིར། དཔེར་ན་བུམ་ པ་ བཞིན།
བུམ་པ་བྱས་པ་དེ་བཞིན་དུ་སྒྲ་ཡང་བྱས། དེའི་ཕྱིར་སྒྲ་མི་རྟག་ཅེས་
པ་ལྟ་བུའི་སྒྲ་སྐྱོན་ཅན་གྱི་སྒྲུབ་ངག་རྣམས་སྒྲུབ་ངག་ཡང་དག་ཡིན་པ་
བཅད་ནས། ཡོངས་གཅོད་ལ་སྒྲུབ་ངག་ཡང་དག་སྒྲ་སྐྱོན་དང་བྲལ་
བ་གཅིག་དགོས་པར་བསྟན་ནོ། །འོ་ན་དེ་ལྟ་བུའི་སྒྲུབ་ངག་དེ་སྒྲ་སྐྱོན་
ཅན་གྱི་སྒྲུབ་ངག་ཡིན་པའི་རྒྱུ་མཚན་ཅི་ཡིན་ཞེ་ན། དེ་དེ་ཡིན་ཏེ།
སྒྲ་མི་རྟག་པར་སྒྲུབ་པའི་ཕྱོགས་ཚིག སྒྲ་མི་རྟག་པར་སྒྲུབ་པའི་སྒྲུབ་
- 598 -



རྣམ་འགྲེལ་ལེའུ་བཞི་བའི་ཊིཀྐ
ངག་གི་ཡན་ལག་ཏུ་སྨོས་མི་རིགས་པ་ལས་དེས་དེ་ལྟར་སྨོས་པའི་ཆ་
ནས། དེ་སྒྲུབ་ངག་ལྷག་པའི་སྐྱོན་དང་བཅས། དེ་སྒྲུབ་ཀྱི་ཁྱབ་པ་
དངོས་སུ་མ་བརྗོད་པའི་ཆ་ནས་སྒྲུབ་ངག་ཡན་ལག་མ་ཚང་བའི་སྐྱོན་
དང་བཅས། སྒྲ་ཡང་བྱས་ པའི་ཉེར་ གཏོད་ བརྗོད་ པ་ ཡང་ ལྷག་
དེ་ཕྱིར་སྒྲ་མི་རྟག་ཅེས་པའི་མཇུག་སྡུད་བརྗོད་པ་ཡང་ལྷག་པའི་ཕྱིར།
རྟགས་དང་པོ་སྒྲུབ་པ་ལ། དོན་གྱིས་དོན་རྟོགས། ཞེས་པ་ནས།
གསུམ་ ལས། ཞེས་ པའི་ བར་ གསུངས། གཉིས་ པ་ སྒྲུབ་ པ་ ལ།
གསུམ་ལས་ཞེས་པའི་རྐང་པ་གཉིས་གསུངས། ཕྱི་མ་གཉིས་རྟོགས་
སླ་བ་ལ་དགོངས་ནས་རྣམ་འགྲེལ་འདིར་དངོས་སུ་མ་བསྟན་ནོ། །ཁོ་
ན་རེ། སྒྲ་མི་རྟག་པར་སྒྲུབ་པའི་ཕྱོགས་ཚིག་སྒྲ་མི་རྟག་པར་སྒྲུབ་
པའི་སྒྲུབ་ངག་ཡང་དག་གི་ཡན་ལག་ཏུ་སྨོས་མི་རིགས་པ་མ་གྲུབ་སྟེ།
སྒྲ་མི་རྟག་པར་སྒྲུབ་པའི་རྟགས་ཚིག་རྣམ་དག་ལ་སྒྲ་མི་རྟག་པར་སྒྲུབ་
པའི་ནུས་པ་ཡོད་པ་གང་ཞིག དེ་སྒྲུབ་ཀྱི་ཕྱོགས་ཚིག་དང་དེ་སྒྲུབ་
ཀྱི་རྟགས་ཚིག་རྣམ་དག་གཉིས་དེ་སྒྲུབ་ཀྱི་རྟགས་ཡང་དག་ཏུ་མཚུངས་
པའི་ཕྱིར་ཞེ་ན། མ་གྲུབ་ཅེས་སྟོན་པ་ལ། དོན་གྱི་ཞེས་སོགས་
གསུངས། སྒྲ་དང་མི་རྟག་པའི་ཚོགས་དོན་སྒྲུབ་པ་ལ། དེ་སྒྲུབ་ཀྱི་
ཕྱོགས་ཚིག་དང༌། དེ་སྒྲུབ་ཀྱི་གཏན་ཚིགས་བརྗོད་པའི་ཚིག་རྟགས་
སུ་བཀོད་པའི་ཚེ་ན། དེ་སྒྲུབ་ཀྱི་ཕྱོགས་ཚིག་དང་། དེ་སྒྲུབ་ཀྱི་
རྟགས་ཚིག་རྣམ་དག་དེ་དག་ཆོས་ཅན། རང་ཉིད་ལས་སྒྲ་མི་རྟག་
པར་གྲུབ་པར་བྱེད་པའི་རྟགས་ཡང་དག་ཏུ་གནས་པ་མ་ཡིན་པར་
ཐལ། ཁྱོད་སྒྲ་མི་རྟག་པར་སྒྲུབ་ནུས་ཀྱི་ཚུལ་གསུམ་དུ་མེད་པ་དེས་
ནའི་ཕྱིར། ཁྱབ་སྟེ། དེ་སྒྲུབ་ཀྱི་ཚུལ་གསུམ་ཚང་བས་གྲུབ་པའི་
དོན་གྱིས་དེ་སྒྲུབ་ཀྱི་བསྒྲུབ་བྱའི་དོན་ནི་རྟོགས་དགོས་པའི་ཕྱིར། ཁོ་
ན་རེ། སྒྲ་མི་རྟག་པར་སྒྲུབ་པའི་ཕྱོགས་ཚིག་དང་། དེ་སྒྲུབ་ཀྱི་
- 599



kE
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟགས་ཚིག་རྣམ་དག་ གཉིས་ དེ་ སྒྲུབ་ ཀྱི་ རྟགས་ ཡང་ དག་ མིན་ན།
སློབ་དཔོན་གྱིས་སྒྲ་བྱུང་གི་ཚད་མ་ཡོད་པར་བཤད་པ་དང་འགལ་ལོ་
ཞེ་ན། མི་འགལ་ཏེ། སྒྲ་མི་རྟག་ཅེས་པའི་ཕྱོགས་ཀྱི་ཚིག་དེ་ལྷ་
སྦྱིན་གྱིས་སྨྲས་པའི་སྒྲ་མི་རྟག་ཅེས་པའི་ཕྱོགས་ཚིག་རང་སྨྲ་བ་པོའི་
གང་ཟག་གི་རྒྱུད་ལ་ཀུན་སློང་གི་བསམ་པ་ཡོད་པར་སྟོན་པར་བྱེད་པ་
ལ་ཚད་མ་སྟེ་རྟགས་ཡང་དག་ཡིན་པ་ལ་དགོངས་ནས་སློབ་དཔོན་
གྱིས་སྒྲ་བྱུང་གི་ཚད་མ་ཡོད་པར་བཤད་པ་ཡིན་པའི་ཕྱིར། ཁོ་ན་རེ།
ཕྱོགས་ཚིག་དེ་ཕྱོགས་དངོས་སུ་སྒྲུབ་པའི་རྟགས་ཡང་དག་ཡིན་ནོ་ཞེ་
ན། སྒྲ་མི་རྟག་ཅེས་པའི་ཚིག་དེ་ཆོས་ཅན། ཁྱོད་སྒྲ་མི་རྟག་པར་
དངོས་སུ་སྒྲུབ་པར་བྱེད་པའི་རྟགས་ཡང་དག་མིན་པར་ཐལ། ཁྱོད་
ལས་སྒྲ་རྟག་གམ་མི་རྟག་སྙམ་པའི་ཐེ་ཚོམ་དག་སྐྱེ་སྲིད་ཀྱི། སྒྲ་མི་
རྟག་པར་རྟོགས་པའི་རྗེས་དཔག་དངོས་སུ་སྐྱེ་བ་མི་སྲིད་པའི་ཕྱིར།
གཉིས་པ་ནི། ཁོ་ན་རེ། ཕྱོགས་ཚིག་ལ་ཕྱོགས་བརྒྱུད་ནས་སྒྲུབ་
པའི་ནུས་པ་ཡོད་དོ་ཞེ་ན། སྒྲ་མི་རྟག་ཅེས་པའི་ཚིག་དེ་ཆོས་ཅན། ་
ཁྱོད་དངོས་སུ་སྒྲ་མི་རྟག་པར་སྒྲུབ་པའི་རྟགས་ཡང་དག་མ་ཡིན་པར་
མ་ཟད། བརྗོད་པ་ཡིས་ཀྱང་སྒྲ་མི་རྟག་པར་སྒྲུབ་ནུས་ཀྱི་རྟགས་
ཡང་དག་ཏུ་མེད་པར་ཐལ། ཁྱོད་བསྒྲུབ་པར་བྱ་བ་སྒྲ་མི་རྟག་པར་
དངོས་སུ་བརྗོད་པའི་ཚིག་ཡིན་པའི་ཕྱིར། རང་རེས། ཕྱོགས་
དང་གཏན་ཚིགས་བརྗོད་ནུས་མེད། །ཅེས་པར། སྒྲ་མི་རྟག་པར་
སྒྲུབ་པའི་རྟགས་ཚིག་རྣམ་དག་དེ་ལ་སྒྲ་མི་རྟག་པར་སྒྲུབ་པའི་ནུས་པ་
མེད་པར་བསྟན་པ་ལ། ཁོ་ན་རེ། དེ་ཡིན་ན་དེ་ལ་དེ་སྒྲུབ་ཀྱི་སྒྲུབ་
བྱེད་ཀྱི་མིང་གིས་འདོགས་པའི་རྒྱུ་མཚན་ཡང་མེད་དམ་ཞེ་ན། དེ་
ཡོད་ཅེས་ སྟོན་པ་ལ། འདི་གསུངས། གཏན་ཚིགས་བརྗོད་པ་
གང་བྱས་ན་མི་རྟག་པས་ཁྱབ། ཅེས་སོགས་ཀྱི་སྒྲུབ་ངག་ཡང་དག་
- 600 ཡ



རྣམ་འགྲེལ་ལེའུ་བཞི་བའི་ཊིཀྐ
ཆོས་ཅན། རང་ཉིད་ལ་སྒྲ་མི་རྟག་པར་སྒྲུབ་པའི་ནུས་པ་མེད་ཀྱང་
ཁྱོད་ལ་དེ་སྒྲུབ་ཀྱི་སྒྲུབ་བྱེད་ཀྱི་མིང་གིས་འདོགས་པའི་རྒྱུ་མཚན་ཡོད་
དེ། ཁྱོད་དེ་སྒྲུབ་ནུས་ཀྱི་ཚུལ་གསུམ་སྟོན་བྱེད་ཀྱི་དེ་སྒྲུབ་ཀྱི་རྟགས་
ཚིག་རྣམ་དག་ཡིན་པའི་ཕྱིར། གསུམ་པ་ལ། ལུང་དང་འགལ་བ་
སྤང་བ་དང་། རིགས་པ་དང་འགལ་བ་སྤང་བ་གཉིས། དང་པོ་ནི།
རང་རེས་གོང་དུ་སྒྲ་མི་རྟག་ཅེས་པའི་ཕྱོགས་ཚིག་ལ་སྒྲ་མི་རྟག་པར་
སྒྲུབ་པའི་ནུས་པ་མེད་པར་བསྟན་པ་ལ། ཁོ་ན་རེ། དེ་ཡིན་ན་སློབ་
དཔོན་ ཕྱོགས་གླང་གིས། ཕྱོགས་ཆོས་འབྲེལ་པ་བསྒྲུབ་བྱ་དག །
བརྗོད་པ་ལས་གཞན་སྤང་བར་བྱ། །ཞེས་གསུངས་པ་དང་འགལ་ལོ་
ཞེ་ན། མི་འགལ་ཏེ། སློབ་དཔོན་ཕྱོགས་གླང་གིས། དེ་ལ་
དཔག་བྱ་བསྟན་པ་ནི། གཏན་ཚིགས་དོན་གྱི་ཡུལ་དུ་འདོད། །
ཅེས་པའི་མདོ་ཚིག་དེ་ཉིད་ཀྱིས་སྒྲ་མི་རྟག་ཅེས་པའི་ཕྱོགས་ཚིག་ལ་སྒྲ་
མི་རྟག་པར་སྒྲུབ་པའི་ནུས་པ་མེད་པ་དེ་ནི་བརྗོད་པར་བཤད་པའི་
ཕྱིར། གཉིས་པ་ལ། ཕྱོགས་ཚིག་སྒྲུབ་ངག་གི་ཡན་ལག་ཡིན་པའི་
རྒྱུ་མཚན་དགག་པ་དང་། རང་གི་ཕྱོགས་ཀྱི་མཚན་ཉིད་ལ་མཚུངས་
པ་སྤང་བ་དང༌། འགྲེལ་བྱེད་གཞན་གྱི་རྩོད་ལན་འབྲེལ་མེད་དུ་
བསྟན་པ་གསུམ། དང་པོ་ནི། རང་རེས། ཕྱོགས་དང་གཏན་
ཚིགས་བརྗོད་ནུས་མེད། ། ཅེས་པར། སྒྲ་མི་རྟག་ཅེས་པའི་ཕྱོགས་
ཚིག་དང་། དེ་སྒྲུབ་ཀྱི་རྟགས་ཚིག་རྣམ་དག་གཉིས་ལ་སྒྲ་མི་རྟག་
པར་སྒྲུབ་པའི་ནུས་པ་མེད་པར་བསྟན་པ་ལ། ཁོ་ན་རེ། གལ་ཏེ་
དེ་སྒྲུབ་ཀྱི་རྟགས་ཚིག་ཏུ་མ་ཟད། དེ་སྒྲུབ་ཀྱི་ཕྱོགས་ཆོས་ཚིག་དེ་
ལའང་ཆོས་ཅན། ཁྱོད་ལ་སྒྲ་མི་རྟག་པར་སྒྲུབ་པའི་ནུས་པ་ཡོད་དེ།།
ཁྱོས་ལ་བརྟེན་ནས་སྒྲ་མི་རྟག་པར་སྒྲུབ་པའི་གཏན་ཚིགས་ཀྱི་ཚིག་ནི་
འཇུག་པའི་ཕྱིར་ཟེར་ན། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་དེ་
= 601 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
༡.9K
ནི་སྒྲ་མི་རྟག་ཐེ་ཚོམ་ཟ་བ་དང༌། དེ་འདྲའི་ཐེ་ཚོམ་གྱིས་དྲངས་ནས་
མཐའ་གཅིག་ཏུ་མི་རྟག་པར་ཤེས་པར་འདོད་པ་དང་། དེ་འདྲའི་
ཤེས་པར་འདོད་པས་ཀུན་ནས་བསླངས་ནས། དེ་སྒྲུབ་ཀྱི་སྔ་རྒོལ་ལ་
དེ་སྒྲུབ་ཀྱི་སྒྲུབ་བྱེད་འདྲ་བའི་སྐབས་དེ་ཆོས་ཅན། ཁྱོད་ལ་སྒྲ་མི་
རྟག་པར་སྒྲུབ་པའི་ནུས་པ་ཡོད་པར་ཐལ། སྒྲ་མི་རྟག་པར་སྒྲུབ་
པའི་གཏན་ཚིགས་ཀྱི་ཚིག་འཇུག་པ་དེ་ཁྱོད་ལ་ཡང་བརྟེན་པ་ཡིན་
པའི་ཕྱིར། ཁོ་ན་རེ། ་སྐྱོན་མེད་དེ། ཚིག་གང་ཞིག་བསྣོན་ནོ་ཞེ་
ན། འོ་ན། དེ་འདྲའི་སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་གྱིས་
སྒྲ་མི་རྟག་པའི་མི་མཐུན་ཕྱོགས་སྒྲ་རྟག་ཅེས་ཁས་ལེན་པའི་ཚེ་ན་ཡང་
ཕྱི་རྒོལ་དེས་སྨྲས་པའི་སྒྲ་རྟག་ཅེས་པའི་ཚིག་ཆོས་ཅན། ཁྱོད་ལ་སྒྲ་
མི་རྟག་པར་སྒྲུབ་པའི་ནུས་པ་ཡོད་པར་ཐལ། ཁྱོད་ལ་བརྟེན་ནས་
སྒྲ་མི་རྟག་པར་སྒྲུབ་པའི་གཏན་ཚིགས་ཀྱི་ཚིག་འཇུག་པ་དེ་མཚུངས་
པ་གང་ཞིག ཚིག་ཡིན་པའི་ཕྱིར། འདོད་ན། ཆོས་ཅན། དེ་
སྒྲུབ་པའི་ནུས་པ་ཐུག་མེད་དུ་འགྱུར་བར་ཐལ། འདོད་པ་དེའི་ཕྱིར།
དེས་ན་སྒྲ་མི་རྟག་ཅེས་པའི་ཕྱོགས་ཚིག་སྒྲ་མི་རྟག་པར་སྒྲུབ་པའི་སྒྲུབ་
ངག་ཡང་དག་གི་ཡན་ལག་ཏུ་སྨོས་པ་ལ་དགོས་པ་མེད་པར་ཐལ།
དེ་ལ་བསྒྲུབ་བྱ་སྒྲ་མི་རྟག་པར་སྒྲུབ་པའི་དགོས་པ་ཡང་མེད། སྒྲུབ་
བྱེད་སྒྲ་མི་རྟག་པར་སྒྲུབ་པའི་ཚུལ་གསུམ་དྲན་པའི་དྲན་ཤེས་སྐྱེད་
པའི་དགོས་ པ་ ཡང་ མེད། དགོས་ པ་ གཞན་ ཡང་ མེད་ པའི་ཕྱིར།
སྔ་མ་དེར་ཐལ། ནང་གི་ཡན་ལག་སྒྲ་མི་རྟག་པར་སྒྲུབ་པའི་ནུས་པ་
ནི། དེ་སྒྲུབ་ཀྱི་ཚུལ་གསུམ་དག་ལ་ཡང་དག་པར་གནས་ཀྱི། དེ་
སྒྲུབ་ཀྱི་ཕྱོགས་ཚིག་ལ་མི་གནས་པའི་ཕྱིར། གཉིས་པ་དེར་ཐལ།
དེ་སྒྲུབ་ཀྱི་ཚུལ་གསུམ་དེ་ལ་དྲན་པ་སྐྱེ་བ་ནི། དེ་སྒྲུབ་ཀྱི་ཚུལ་གསུམ་
དེ་ཉིད་བརྗོད་པའི་དེ་སྒྲུབ་ཀྱི་རྟགས་ཚིག་ངག་རྣམ་དག་ལ་ཡང་དག་
- 602 -



རྣམ་འགྲེལ་ལེའུ་བཞི་བའི་ཊིཀྐ
པར་གནས་ཀྱི། དེ་སྒྲུབ་ཀྱི་ཕྱོགས་ཚིག་ལ་མི་གནས་པའི་ཕྱིར། ཁོ་
ན་རེ། གལ་ཏེ་དེ་སྒྲུབ་ཀྱི་ཕྱོགས་ཚིག་དེ་སྒྲུབ་ཀྱི་སྒྲུབ་ངག་ཡང་དག་
གི་ཡན་ལག་ཡིན་ཏེ། དེ་སྒྲུབ་ཀྱི་གཏན་ཚིགས་ཀྱི་བྱེད་པ་འཇུག་
པའི་ཡུལ་དེ་སྒྲུབ་ཀྱི་ཕྱོགས་དེ་སྒྲུབ་ཀྱི་སྒྲུབ་ངག་ཡང་དག་གིས་དངོས་
སུ་བསྟན་པ་དག་ཉིད་ལས་ནི་དེ་སྒྲུབ་ཀྱི་བསྒྲུབ་བྱ་རྟོགས་པའི་རྗེས་
དཔག་བསྐྱེད་པའི་ནུས་པ་གྲུབ་པར་འདོད་པའི་ཕྱིར་ཏེ། དེ་སྒྲུབ་ཀྱི་
གཏན་ཚིགས་ཀྱི་བྱེད་པ་འཇུག་པའི་ཡུལ་དེ་སྒྲུབ་ཀྱི་ཕྱོགས་དེ་སྒྲུབ་ཀྱི་
སྒྲུབ་ངག་ཡང་དག་གིས་དངོས་སུ་བསྟན་པ་མེད་པར་ནི། དེ་སྒྲུབ་
ཀྱི་གཏན་ཚིགས་འཇུག་པ་མེད་པའི་ཕྱིར་ཞེ་ན། ཆོས་ཅན། གང་
བྱས་ན་མི་རྟག་པས་ཁྱབ། དཔེར་ན་བུམ་པ་བཞིན། སྒྲ་ཡང་བྱས་
ཞེས་པའི་ཁྱབ་པ་བརྗོད་པ་སྔོན་དུ་འགྲོ་བ་ཅན་གྱི་སྒྲུབ་ངག་ཡན་ལག་
གཉིས་ལྡན་ཁས་ལེན་པ་དེ་ལ་སྒྲ་མི་རྟག་རྟོགས་ཀྱི་རྗེས་དཔག་སྐྱེ་བ་ལ།
སྒྲ་མི་རྟག་པ་དེ་དེ་སྒྲུབ་ཀྱི་སྒྲུབ་ངག་ཡང་དག་གིས་དངོས་སུ་བརྗོད་མི་
དགོས་པར་ཐལ། དེ་ལ་དེ་སྒྲུབ་ཀྱི་སྒྲུབ་ངག་ཡང་དག་གིས་སྒྲ་མི་
རྟག་པ་དངོས་སུ་བརྗོད་པ་མེད་ཀྱང་། སྒྲ་ནི་བྱས་པ་ཡིན། གང་
བྱས་པ་འདི་འདྲ་ཀུན་ཡིན་ན། མི་རྟག་པས་ཁྱབ། དཔེར་ན་བུམ་
པ་བཞིན། ཞེས་པའི་ཕྱོགས་ཆོས་ནི་བརྗོད་པ་སྔོན་དུ་འགྲོ་བ་ཅན་
གྱི་སྒྲུབ་ངག་ཡང་དག་ལས་ཀྱང་དོན་གྱིས་སྒྲ་དེ་ནི་འཇིག་པར་རྟོགས་
པའི་རྗེས་དཔག་གི་བློ་ནི་སྐྱེ་བར་འགྱུར་བའི་ཕྱིར། ཁོ་ན་རེ། གང་
བྱས་ན་མི་རྟག་པས་ཁྱབ་ཅེས་སོགས་ཀྱི་སྒྲུབ་ངག་དེ་དེ་སྒྲུབ་ཀྱི་སྒྲུབ་
ངག་ཡན་ལག་མ་ཚང་བའི་སྐྱོན་ཅན་ཡིན་པར་ཐལ། དེས་དེ་སྒྲུབ་
ཀྱི་ཕྱོགས་དངོས་སུ་མ་བརྗོད་པའི་ཕྱིར་ཞེ་ན། མ་ཁྱབ་སྟེ། དེས་དེ་
སྒྲུབ་ཀྱི་ཕྱོགས་དངོས་སུ་བསྟན་པ་ནི་མེད་ན་ཡང་དེ་སྒྲུབ་ཀྱི་བསྒྲུབ་བྱ་
འགྲུབ་པ་ལ་ནི་གེགས་བྱེད་པ་མེད་པའི་ཕྱིར། ཁོ་ན་རེ། དེ་དེ་
- 603 -
ir
noir



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྒྲུབ་ཀྱི་སྒྲུབ་ངག་ཡན་ལག་མ་ཚང་བ་མ་ཡིན་ན། དེ་སྒྲུབ་ཀྱི་ཡན་
ལག་མ་ཚང་བའི་སྐྱོན་ཅན་དེ་གང་ཡིན་ཞེ་ན། སྒྲ་ནི་མི་རྟག་སྟེ་བྱས་
པའི་ཕྱིར། དཔེར་ན་བུམ་ པ་ བཞིན། བུམ་ པ་བྱས་པ། དེ་་་
བཞིན་དུ་སྒྲ་ཡང་བྱས། དེའི་ཕྱིར་སྒྲ་མི་རྟག་ཅེས་པའི་སྒྲུབ་ངག་དེ་
ཆོས་ཅན། ཁྱོད་བྱས་རྟགས་ཀྱིས་དེ་སྒྲུབ་ཀྱི་སྒྲུབ་ངག་མ་ཚང་བའི་
སྐྱོན་ཅན་ཡིན་ཏེ། ཁྱོད་ཀྱིས་དེའི་རྟགས་ཀྱིས་དེ་སྒྲུབ་ཀྱི་ཚུལ་གསུམ་
ལས་གང་ཡང་རུང་བ་ཁྱབ་པ་ཉིད་དངོས་སུ་མ་བསྟན་པའི་ཆ་ནས་
ཁྱོད་དེ་སྒྲུབ་ཀྱི་སྒྲུབ་ངག་ཡན་ལག་ཚང་བ་ཡིན་པར་བརྗོད་པའི་ཕྱིར།
གཉིས་པ་ནི། གཞུང་འདི་གང་ལས་འཕྲོས་ན། རིགས་པ་ཅན་
པས་སྒྲ་མི་རྟག་ཅེས་པའི་ཕྱོགས་ཚིག་སྒྲ་མི་རྟགས་པར་སྒྲུབ་པའི་སྒྲུབ་
ངག་ཡང་དག་གི་ཡན་ལག་ཏུ་ཁས་བླངས་པ་ལ། རིགས་པའི་གནོད་
བྱེད། དོན་གྱིས་དོན་རྟོགས། ཞེས་པ་ནས། མ་ཚང་ཡིན་པར་
བརྗོད། ཅེས་པའི་བར་གྱིས་རྒྱས་པར་བསྟན་ནས། རིགས་པ་
ཅན་པས་དེ་ལྟར་ཁས་བླངས་པ་ལ་རིགས་པས་གནོད་པར་མ་ཟད།
རིགས་པ་ཅན་པས་དེ་ལྟར་ཁས་བླངས་པ་དང༌། བསྒྲུབ་བྱ་བརྗོད་
པ་དམ་བཅའི་མཚན་ཉིད་དུ་ཁས་བླངས་པའི་ཁས་བླངས་ནང་འགལ་
བའི་སྐྱོན་ཡང་ཡོད་ཅེས་གཞུང་འདིས་ཤུགས་ལ་བསྟན། སྐྱོན་དེ་
རང་ལ་མི་མཚུངས་པའི་ཚུལ་གཞུང་འདིས་དངོས་སུ་བསྟན་པ་ཡིན་
ནོ། །དེའི་ཚུལ་ནི་རིགས་པ་ཅན་པ་ཁྱོད་སྒྲ་མི་རྟག་ཅེས་པའི་ཚིག་དེ་
སྒྲུབ་ ཀྱི་ སྒྲུབ་ ངག་ ཡང་ དག་ གི་ ཡན་ ལག་ ཏུ་ ཁས་ལེན་ པ་ ཡིན་ ནོ།
ཆོས་ཅན། སྒྲ་མི་རྟག་པ་སྒྲ་མི་རྟག་པར་སྒྲུབ་པའི་སྒྲུབ་བྱེད་ཡང་
དག་གི་ཡན་ལག་ཡིན་པར་ཐལ། སྒྲ་མི་རྟག་ཅེས་པའི་ཚིག་དེ་སྒྲ་མི་
རྟག་པར་སྒྲུབ་པའི་སྒྲུབ་ངག་ཡང་དག་ཡིན་པའི་ཕྱིར། འདོད་ན།
སྒྲ་མི་རྟག་པ་ཆོས་ཅན། ཁྱོད་དེ་སྒྲུབ་ཀྱི་བསྒྲུབ་བྱ་ཡང་དག་མ་ཡིན་
= 604 -
ir
ir
ar
io



རྣམ་འགྲེལ་ལེའུ་བཞི་བའི་ཊཱིཀྐ
པར་ཐལ། དེ་སྒྲུབ་ཀྱི་སྒྲུབ་བྱེད་ཡང་དག་གི་ཡན་ལག་ཡིན་པའི་
ཕྱིར། ཁོ་ན་རེ། མ་ཁྱབ་སྟེ། སྦྱོར་བ་སྐོར་གཅིག་གི་སྒྲུབ་བྱེད་དུ་
བཀོད་པའི་དཔེ་རྟགས་མ་གྲུབ་པ་དེ། སྦྱོར་བ་སྐོར་གཅིག་གི་སྒྲུབ་
བྱེད་ཡང་དག་གི་ཡན་ལག་ཀྱང་ཡིན། སྦྱོར་བ་སྐོར་གཅིག་གི་བསྒྲུབ་
བྱ་ཡང་དག་ཀྱང་ཡིན་པའི་གཞི་མཐུན་ཡིན་པའི་ཕྱིར་ཟེར་ན། འོ་
ན། དེ་ཆོས་ཅན་ཁྱོད་བརྗོད་པའི་ངག་དེ་བསྒྲུབ་བྱ་བརྗོད་པའི་ངག་
ཡིན་པར་ཐལ། ཁྱོད་དེ་བསྒྲུབ་བྱ་ཡང་དག་ཡིན་པའི་ཕྱིར། མ་
ཁྱབ་སྟེ། རྗོད་བྱེད་ཀྱི་སྒྲ་ཐམས་ཅད་རང་ཡུལ་ལ་དངོས་དབང་གིས་
འཇུག་པ་བུད་འདོད་ན། སྦྱོར་བ་སྐོར་གཅིག་གིས་དཔེ་རྟགས་མ་
གྲུབ་ པ་ བརྗོད་ པའི་ངག་ཆོས་ཅན། དམ་བཅའ་ ཡིན་ པར་ ཐལ།
བསྒྲུབ་བྱ་བརྗོད་པ་ཡིན་པའི་ཕྱིར། འཁོར་གསུམ། བྱས་པ་ལ་ཁོ་
ན་རེ། དེ་ཆོས་ཅན། དམ་བཅར་ཐལ། བསྒྲུབ་བྱ་བརྗོད་པ་
ཡིན་པའི་ཕྱིར། ཞེས་པའི་སྐྱོན་དེ་ཁྱེད་རང་ལ་ཡང་ཡོད་དེ། ཁྱོད་
ཀྱིས་ཀྱང་བསྒྲུབ་བྱ་བརྗོད་པ་དམ་བཅའི་མཚན་ཉིད་དུ་ཁས་བླངས་
པའི་ཕྱིར་ཟེར་ན། སངས་རྒྱས་པ་ཆོས་ཅན། ཁྱོད་ཀྱིས་བསྒྲུབ་བྱ་
བརྗོད་པ་དམ་བཅའི་མཚན་ཉིད་ཡིན་པར་དམ་མ་བཅས་མོད་དེ་ལྟར་
དམ་བཅས་ནའང་བསྒྲུབ་བྱ་བརྗོད་པ་དམ་བཅའི་མཚན་ཉིད་དུ་སྨྲ་བ་
དེ་ལ་སྦྱོར་བ་སྐོར་གཅིག་གི་དཔེ་དང་གཏན་ཚིགས་ལྟར་སྣང་བའི་
དཔེ་རྟགས་མ་གྲུབ་པ་བརྗོད་པའི་ངག་ཆོས་ཅན། དམ་བཅར་ཐལ།།
བསྒྲུབ་བྱ་བརྗོད་པའི་ཕྱིར། ཞེས་པའི་ཐལ་འགྱུར་དེ་ཁྱོད་ལ་གནོད་
བྱེད་ཀྱི་སྐྱོན་དུ་བརྗོད་པ་མ་ཡིན་ཏེ། ཁྱོད་ཀྱིས་དེ་སྦྱོར་བ་སྐོར་་
གཅིག་གི་སྒྲུབ་བྱེད་ཀྱི་དབང་དུ་བྱས་པའི་དཔེ་རྟགས་མ་གྲུབ་པ་ཁོ་ན་
བརྗོད་པ་ཡིན་པ་ཉིད་ཀྱིས་སྦྱོར་བ་སྐོར་གཅིག་གི་བསྒྲུབ་བྱ་བརྗོད་པ་
མ་ཡིན་པར་ཁས་བླངས་པའི་ཕྱིར། རང་རེས། བསྒྲུབ་བྱ་བརྗོད་
- 605 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བཅས་ པར་རང་སངས་རྒྱས་པས་བསྒྲུབ་བྱ་བརྗོད་པ་དམ་བཅའི་་་
མཚན་ཉིད་དུ་ཁས་མ་བླངས་མོད། གལ་ཏེ་ཁས་བླངས་ན་ཡང་།
སྦྱོར་བ་སྐོར་གཅིག་གིས་དཔེ་རྟགས་མ་གྲུབ་པ་བརྗོད་པའི་ངག་ཆོས་
ཅན། དམ་བཅར་ཐལ། བསྒྲུབ་བྱ་བརྗོད་པའི་ཕྱིར། ཞེས་པའི་
ཐལ་འགྱུར་དེ་སངས་རྒྱས་པ་ལ་གནོད་བྱེད་ཀྱི་ཐལ་འགྱུར་ཡང་དག་
མ་ཡིན་བྱས་པ་ལ། ཁོ་ན་རེ། སངས་རྒྱས་བས་དེ་ལྟར་ཁས་བླངས་
ན། དེ་འདྲའི་ཐལ་འགྱུར་དེ་གནོད་བྱེད་ཀྱི་ཐལ་འགྱུར་ཡང་དག་མ་
ཡིན་པར་ཐལ། སངས་རྒྱས་བས་སྦྱོར་བ་སྐོར་གཅིག་གི་དཔེ་རྟགས་
མ་གྲུབ་པ་སྦྱོར་བ་སྐོར་གཅིག་གི་བསྒྲུབ་བྱ་ཡང་དག་ཡིན་པ་བཅད་
པའི་ཕྱིར་དུ། གཞན་དོན་བསྒྲུབ་བྱའི་མཚན་ཉིད་འཆད་པའི་ཚིག་
ཟུར་ དུ་ ཁོ་ ན་ ཞེས་ པས་ངེས་ བཟུང་ གི་ ཚིག་ སྨོས་ པའི་ ཕྱིར་ ཞེ་ན།
དེའི་ལན་ སྟོན་ པ་ལ་ གཞུང་འདི་གསུངས་ཟེར། . རང་ལུགས་ནི།
ཕྱོགས་སྔ་མ་དེ་དངོས་སུ་བསྟན་ནས། རིགས་པ་ཅན་པས་བསྒྲུབ་བྱ་
བརྗོད་པ་དམ་བཅའི་མཚན་ཉིད་དུ་ཁས་བླངས་པ་ལ། དེ་འདྲའི་
ཐལ་འགྱུར་དེ་ཐལ་བའི་སྐྱོན་ཡོད་པར་ཤུགས་ལ་བསྟན་པ་ལ། ཁོ་
ན་རེ། སངས་རྒྱས་པས་དེ་དེའི་མཚན་ཉིད་དུ་ཁས་བླངས་ན་ཡང་
དེ་འདྲའི་སྐྱོན་མི་འབྱུང། རིགས་པ་ཅན་པས་དེ་དེའི་མཚན་ཉིད་དུ་
ཁས་བླངས་པ་ལ་དེ་འདྲའི་སྐྱོན་འབྱུང་བའི་རྒྱུ་མཚན་ཅི་ཡིན་ཞེ་ན།
དེའི་རྒྱུ་མཚན་སྟོན་པ་ལ་འདི་གསུངས་སོ། ། ཆོས་ཅན། སངས་
རྒྱས་པ་དང་། རིགས་པ་ཅན་པ་གཉིས་ཀས་ངེས་གཟུང་གི་ཁྱད་
པར་མེད་པར་བསྒྲུབ་བྱ་བརྗོད་པ་དམ་བཅའི་མཚན་ཉིད་གསུམ་་
བརྗོད་མོད། གལ་ཏེ་བརྗོད་ན་ཡང༌། སངས་རྒྱས་པ་ལ་སྦྱོར་བ་
གཅིག་གི་དཔེ་རྟགས་མ་གྲུབ་པ་བརྗོད་པའི་ངག་སྦྱོར་བ་སྐོར་གཅིག་
གི་དམ་བཅའ་ཡིན་ནམ་སྙམ་པའི་ཐེ་ཚོམ་དོན་མཐུན་སྐྱེ་བར་འགྱུར་
- 606 --



རྣམ་འགྲེལ་ལེའུ་བཞི་བའི་ཊིཀྐ
བར་ཁས་ལེན་མི་དགོས། རིགས་པ་ ཅན་པ་ལ་དེ་སྦྱོར་བ་སྐོར་་་
གཅིག་གིས་དམ་བཅའ་ཡིན་ནམ་སྙམ་པའི་ཐེ་ཚོམ་དོན་མཐུན་སྐྱེ་བར་
འགྱུར་བར་ཁས་ལེན་དགོས་པའི་ཁྱད་པར་ཡོད་དེ། སངས་རྒྱས་
པས་སྦྱོར་བ་སྐོར་གཅིག་གི་བསྒྲུབ་བྱ་སྒྲུབ་བྱེད་རིགས་གཅིག་ཏུ་ཁས་
མ་བླངས། རིགས་པ་ཅན་པས་དེ་འདྲའི་བསྒྲུབ་བྱ་སྒྲུབ་བྱེད་རིགས་
གཅིག་ཏུ་ཁས་བླངས་པའི་ཕྱིར། ཁོ་ན་རེ། སྦྱོར་བ་སྐོར་གཅིག་གི་
དཔེ་རྟགས་མ་གྲུབ་པ་བརྗོད་པའི་ངག་ཆོས་ཅན། ཁྱོད་བསྒྲུབ་བྱ་
བརྗོད་པ་མིན་པ་ལས་གཞན་དུ་བསྒྲུབ་བྱ་བརྗོད་པ་ཡིན་པར་ཐལ།
ཁྱོད་སྐབས་ཀྱི་ཕྱི་རྒོལ་གྱིས་ཚད་མས་མ་གྲུབ་པའི་དོན་བརྗོད་པ་ཡིན་
པའི་ཕྱིར་ཟེར་ན། འོ་ན་རྫ་མཁན་གྱིས་རྫ་བུམ་བསྒྲུབ་པར་བྱའོ། །
ཞེས་བརྗོད་པའི་ངག་ཀུན་ཡང་ཆོས་ཅན། དམ་བཅའ་བར་ནི་ཐལ་
བར་འགྱུར་བར་ཐལ། སྐབས་ཀྱི་ཕྱི་རྒོལ་གྱིས་ཚད་མས་མ་གྲུབ་པའི་
དོན་ཙམ་བརྗོད་པ་ཡིན་པའི་ཕྱིར། ཁྱབ་པ་ཁས་སོ། ། ཁོ་ན་རེ།
གལ་དེ་དེ་སྒྲུབ་ཀྱི་ཕྱོགས་ཚིག་དེ་སྒྲུབ་ཀྱིས་སྒྲུབ་ངག་ཡང་དག་གི་ཡན་
ལག་ཏུ་ཁས་ལེན་པའི་རིགས་པ་ཅན་པ་གཞན་དག་ལ་ཡང་སྦྱོར་བ་
སྐོར་གཅིག་གི་དཔེ་རྟགས་མ་གྲུབ་པ་བརྗོད་པའི་ངག་དེ་དམ་བཅར་
ཐལ་བའི་སྐྱོན་མེད་དེ་དམ་བཅའ་ཡིན་ན་སྒྲུབ་བྱེད་ཀྱི་ཡན་ལག་ཡིན་
དགོས། དེ་ཡིན་ན་སྐབས་ཀྱི་ཕྱི་རྒོལ་གྱིས་ཚད་མས་གྲུབ་ཟིན་གྱི་
དོན་བརྗོད་དགོས་པའི་ཕྱིར་ཟེར་ན། དམ་བཅའ་ཁོད་དུ་ཆུད་པས་
ན། དེ་ནི་བསྒྲུབ་བྱ་བསྟན་པ་སྒྲ་མི་རྟག་ཅེས་པའི་ཚིག་དག་ཆོས་
ཅན། ཅི་ལྟར་ཡང་སྒྲ་མི་རྟག་པར་སྒྲུབ་པའི་སྒྲུབ་བྱེད་ཡང་དག་གི་
ཡན་ལག་ཡིན་པ་མི་འཐད་པར་ཐལ། སྐབས་ཀྱི་ཕྱི་རྒོལ་གྱིས་ཚད་
མས་མ་གྲུབ་པའི་དོན་ཙམ་བརྗོད་པ་ཡིན་པའི་ཕྱིར། གསུམ་པ་ནི།
རིགས་པ་ཅན་པས་ཕྱོགས་ཚིག་ཆོས་ཅན། སྒྲུབ་ངག་ཡང་དག་གི་
- 607 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡན་ལག་ཡིན་ཏེ། ལྟར་སྣང་བ་དང་བཅས་ཏེ་སྒྲུབ་པ་འགོད་པའི་
དུས་སུ་བརྗོད་པའི་ཕྱིར། ཞེས་སྨྲས་པ་ལ། མང་ལེན་གྱི་བུ་ལ་
སོགས་པའི་རིགས་སྒོའི་འགྲེལ་བྱེད་ཁ་ཅིག་ན་རེ། མངོན་སུམ་གྱིས་
མ་ངེས་ཞེས་པ་དང་། དེ་རིགས་པ་ཅན་པ་འདོད་པར་བསམ་ནས་
ཚིག་གང་ཞིག་བསྣོན་ཟེར་ན། སུན་འབྱིན་གྱིས་མ་ངེས་ཟེར། དེ་
ཡང་རིགས་པ་ཅན་པས་འགྲོ་བར་བསམས་ནས། སུན་འབྱིན་མ་
ཡིན་པ་གང་ཞིག་བསྣོན་ནོ། ། ཞེས་ སོགས་འབྲེལ་མེད་ཀྱི་དོགས་པ་
རང་གིས་བཀོད་ནས། དེ་ལ་འབྲེལ་མེད་ཀྱི་ལན་རང་གིས་རིམ་པ་
ལྟར་བཏབ་པའི་སུན་འབྱིན་དེ་མཁས་པ་རྣམས་ཀྱི་བཞད་གད་ཀྱི་
གནས་སུ་གྱུར་པའི་སུན་འབྱིན་ལྟར་སྣང་ཡིན་ཞེས་སྟོན་པ་ལ་འདི་
གསུངས་ སོ། ། དེས་ན་ རིགས་ པ་ ཅན་ པས་ ཕྱོགས་ ཚིག་ ཆོས་ ཅན།
སྒྲུབ་ངག་ཡང་དག་གི་ཡན་ལག་ཡིན་ཏེ། ལྟར་སྣང་བ་དང་བཅས་
ཏེ་སྒྲུབ་པ་འགོད་པའི་དུས་སུ་བརྗོད་པའི་ཕྱིར། ཞེས་ སོགས་ཀྱི་
དོགས་པ་བཀོད་པ་དང༌། དེ་ལ་མངོན་སུམ་ཞེས་སོགས་ཀྱི་ལན་ནི་
རིམ་པ་ལྟར་བཏབ་ པའི་ སུན་འབྱིན་དེ་ཆོས་ཅན། མཁས་ པའི་་་
བཞད་གད་ཀྱི་གནས་ཡིན་ཏེ། འབྲེལ་མེད་ཀྱི་དོགས་པ་རང་གིས་
བཀོད་ནས་དེ་ལ་འབྲེལ་མེད་ཀྱི་ལན་ནི་རིམ་པ་ལྟར་བཏབ་པའི་སུན་
འབྱིན་ཡིན་པའི་ཕྱིར། ཁོ་ན་རེ། རིགས་པ་ཅན་པས་དེ་ལྟར་ཁས་
བླངས་པ་ལ། ངེད་ཀྱི་སུན་འབྱིན་དེ་སུན་འབྱིན་ཡང་དག་ཏུ་མི་
འགྲོ་ན་ཁྱོད་རང་གིས་ལུགས་ལ་རིགས་པ་ཅན་པའི་དེ་ལ་ལན་ཇི་ལྟར་
འདེབས་ཟེར་ན། ལྟར་སྣང་བ་དང་བཅས་ཏེ་སྒྲུབ་པ་འགོད་པའི་
དུས་སུ་བརྗོད་པ་ཆོས་ཅན། ཁྱོད་ཕྱོགས་ཚིག་སྒྲུབ་ངག་ཡང་དག་གི་
ཡན་ལག་ཏུ་སྒྲུབ་པར་བྱེད་པའི་རྟགས་ཡང་དག་མ་ཡིན་ཏེ། ཁྱོད་
དེ་སྒྲུབ་ཀྱི་ལྡོག་ཁྱབ་མ་ཡིན་པའི་ཕྱིར། ཁྱབ་སྟེ། འདི་ལྟར་དེ་སྒྲུབ་
– 608 --
k.



རྣམ་འགྲེལ་ལེའུ་བཞི་བའི་ཊཱིཀྐ
ཀྱི་ལྡོག་ཁྱབ་མ་གྲུབ་པའི་དེ་སྒྲུབ་ཀྱི་གཏན་ཚིགས་དེ་ནི་དེ་སྒྲུབ་ཀྱི་
རྟགས་ཡང་དག་ཏུ་རིགས་པ་ཉིད་མ་ཡིན་ནོ་ཞེས་ལེའུ་དང་པོ་རིག་
བྱེད་འགོག་པའི་སྐབས་སུ་བཤད་ཟིན་པའི་ཕྱིར། གང་དུ་ན་སྤེལ་པ་
ཡིན་ཞེས་པའི་སྐབས་སུའོ། །གཉིས་པ་བརྗོད་བྱ་དོན་གྱི་རང་བཞིན་
ལ། ཤུགས་ བསྟན་ བསྒྲུབ་ བྱའི་ མཚན་ ཉིད་ བཤད་ པ་ དང༌།
དངོས་བསྟན་གཏན་ཚིགས་ཀྱི་རབ་དབྱེ་བཤད་པ་གཉིས། དང་པོ་
ལ། རང་ ལུགས་ ཀྱི་ དམ་ བཅའ་ མཚན་ ཉིད་ བཤད་ པ་ དང༌།
གཞན་ལུགས་ཀྱི་དམ་བཅའི་མཚན་ཉིད་དགག་པ་དང་། དམ་་་
བཅའ་ ལྟར་ སྣང་ གི་ དཔེ་ དགག་ པ་ དང་ གསུམ། ། དང་ པོ་ ལ།
མདོར་བསྟན་པ་དང་། རྒྱས་པར་བཤད་པ་གཉིས། དང་པོ་ནི།
རང་རེས་ཁྱབ་སྔོན་ཅན་ལ་ཞེས་པར། སྒྲུབ་ངག་ཡང་དག་ལ་བརྟེན་
ནས་བསྒྲུབ་བྱ་རྟོགས་པའི་རྗེས་དཔག་སྐྱེ་བར་ཁས་བླངས་པ་ལ། ཁོ་
ན་རེ། དེ་ལྟར་ན། བསྟན་བཅོས་སུ་བསྒྲུབ་བྱའི་མཚན་ཉིད་་་་
བཤད་པ་དོན་མེད་དོ་ཞེ་ན། སྒྲུབ་བྱེད་ཚུལ་གསུམ་བརྗོད་པའི་སྒྲུབ་
ངག་ཡང་དག་ལ་བརྟེན་ནས་བསྒྲུབ་བྱ་རྟོགས་པའི་རྗེས་དཔག་སྐྱེ་པའི་
དོན་ཅན་ཉིད་ཡིན་ཡང་། བསྟན་བཅོས་སུ་བསྒྲུབ་བྱའི་མཚན་ཉིད་
བཤད་ན། བསྟན་བཅོས་སུ་བསྒྲུབ་བྱའི་མཚན་ཉིད་བཤད་པ་ལ་
ཆོས་ཅན། དགོས་པ་ཡོད་དེ། བསྒྲུབ་བྱའི་མཚན་ཉིད་ལ་རྨོངས་
པ་་མེད་པར་བྱ་བའི་ཆེད་ཡིན་པའི་ཕྱིར། བསྒྲུབ་བྱའི་མཚན་ཉིད་
ལ་རྨོངས་པ་མེད་པར་བྱ་བའི་ཕྱིར་དུ། བསྟན་བཅོས་སུ་བསྒྲུབ་བྱའི་
མཚན་ཉིད་བཤད་ན། བསྟན་བཅོས་སུ་བསྒྲུབ་བྱའི་མཚན་ཉིད་ཇི་
ལྟར་བསྟན་ཟེར་ན། བསྟན་བཅོས་སུ་མཚན་ཉིད་བསྟན་པའི་ཚུལ་
དེ་ལའང་། ཀུན་ལས་བཏུས་ལས་བཤད་པའི་ཚུལ་དང་། རིགས་
སྒོ་ལས་བཤད་པའི་ཚུལ་གཉིས་ལས། དང་པོ་ནི། ཀུན་ལས་་་
་ཡ 609 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ།
བཏུས་ལས། ངོ་བོ་ཁོ་ན་རང་ཉིད་དང་། འདོད་ཅིང་མ་བསལ་
བསྟན་པར་བྱ། ། ཞེས་བཞད་དོན་བསྒྲུབ་བྱའི་མཚན་ཉིད་ལྔ་ལྡན་
གསུངས། རིགས་སྒོ་ལས་བསྒྲུབ་པར་བྱ་བ་ཉིད་དུ་འདོད་པ་འགལ་
བའི་དོན་གྱིས་མ་བསལ་བ་ནི་ཕྱོགས་ཡིན་ནོ། ། ཞེས་གཞན་དོན་་་་
བསྒྲུབ་བྱའི་མཚན་ཉིད་ཀྱི་ཟུར་དེ་ལ་ངོ་བོ་དང་འདོད་པའི་དོན་་་་
གཉིས་སུ་བསྡུས་ནས་གཞན་དོན་བསྒྲུབ་བྱའི་མཚན་ཉིད་གཉིས་ལྡན་
གསུངས། འོ་ན་ཀུན་ལས་བཏུས་སུ་གཞན་དོན་བསྒྲུབ་བྱའི་མཚན་
ཉིད་ལྔ་ལྡན་གསུངས་ན། ཀུན་བཏུས་སུ་གཞན་དོན་བསྒྲུབ་བྱའི་
མཚན་ཉིད་འཆད་པའི་ཚིག་ཟུར་དུ་ངོ་བོ་ལ་སོགས་པའི་ཚིག་དང་པོ་
བཞི་སྨོས་པའི་དགོས་པ་དེ་དག་གང་ཞེ་ན། ཀུན་ལས་བཏུས་སུ་
གཞན་དོན་བསྒྲུབ་བྱའི་མཚན་ཉིད་འཆད་པའི་ཚིག་ཟུར་དུ་ངོ་བོ་ཞེས་
པའི་ཚིག་སྨོས་པ་ལ་ཆོས་ཅན། དགོས་པ་ཡོད་དེ། རྣམ་བཅད་ལ་
དེ་སྒྲུབ་ཀྱི་ཕྱི་རྒོལ་ཡང་དག་གིས་ཚད་མས་གྲུབ་ཟིན་རྣམས་དེ་སྒྲུབ་ཀྱི་
གཞན་དོན་བསྒྲུབ་བྱ་ཡང་དག་ཡིན་པ་བཅད་ནས། ཡོངས་གཅོད་
ལ་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་ན་དེ་སྒྲུབ་ཀྱི་ཕྱི་རྒོལ་
ཡང་དག་གིས་ཚད་མས་མ་གྲུབ་པ་ཞིག་དགོས་སོ། །ཞེས་གཟུང་ཞིང་
བསྟན་པའི་ཕྱིར། དེར་དེའི་མཚན་ཉིད་འཆད་པའི་ཚིག་ཟུར་དུ་
ཚིག་ ཕྲད་ཁོ་ན་ཞེས་ པའི་ཚིག་ སྨོས་ པ་ ལ་ཆོས་ ཅན། ཆོས་འདྲ།
རྣམ་བཅད་ལ་དེ་སྒྲུབ་ཀྱི་སྒྲུབ་བྱེད་ཡང་དག་ཏུ་བཀོད་བཞིན་པ་་་
རྣམས་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་པ་བཅད་ནས།
ཡོངས་གཅོད་ལ་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་ན་དེ་
སྒྲུབ་ཀྱི་སྒྲུབ་བྱེད་ཡང་དག་ཏུ་བཀོད་བཞིན་པ་མིན་པ་ཅིག་དགོས་
སོ། །ཞེས་གཟུང་ཞིང་བསྟན་པའི་ཕྱིར། དེར་འདོད་པ་ཞེས་པའི་
ཚིག་སྨོས་པ་ལ་ཆོས་ཅན། ཆོས་འདྲ། རྣམ་བཅད་ལ་དེ་སྒྲུབ་ཀྱི་སྔ་
- 610 -



རྣམ་འགྲེལ་ལེའུ་བཞི་བའི་ཊཱིཀྐ
རྒོལ་ཡང་དག་གིས་དེ་སྒྲུབ་ཀྱི་གཞན་དོན་བསྒྲུབ་བྱར་ཁས་མ་བླངས་
བ་རྣམས་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་པ་བཅད་
ནས། ཡོངས་གཅོད་ལ་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་
ཡིན་ན། དེ་སྒྲུབ་ཀྱི་སྔ་རྒོལ་ཡང་དག་གིས་དེ་སྒྲུབ་ཀྱི་གཞན་དོན་
བསྒྲུབ་བྱ་ཁས་བླངས་བ་ཞིག་དགོས་སོ། ། ཞེས་ གཟུང་ཞིང་བསྟན་
པའི་ ཕྱིར། དེར་ འདོད་ པ་ ཞེས་ པའི་ ཚིག་ སྨོས་ པ་ ལ་ ཆོས་ ཅན།
ཆོས་འདྲ། རྣམ་བཅད་ལ་དེ་སྒྲུབ་ཀྱི་སྔ་རྒོལ་ཡང་དག་གིས་དེ་སྒྲུབ་
ཀྱི་བསྒྲུབ་བྱར་ངག་ཏུ་དངོས་སུ་མ་བརྗོད་པ་རྣམས་དེ་སྒྲུབ་ཀྱི་གཞན་
དོན་བསྒྲུབ་བྱ་ཡང་དག་ཡིན་པ་བཅད་ནས། ཡོངས་གཅོད་ལ་དེ་
སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་ན། དེ་སྒྲུབ་ཀྱི་སྔ་རྒོལ་
ཡང་དག་གིས་དེ་སྒྲུབ་ཀྱི་བསྒྲུབ་བྱར་དོན་གྱིས་བརྗོད་པ་ཅིག་དགོས་
སོ། ། ཞེས་གཟུང་ཞིང་བསྟན་པའི་ཕྱིར། དེར་དེའི་མཚན་ཉིད་་
འཆད་པའི་ཚིག་ཟུར་དུ་ངོ་བོ་ལ་སོགས་པའི་ཚིག་བཞི་སྨོས་པ་ཆོས་
ཅན། དགོས་པ་ཡོད་དེ། དེའི་མཚན་ཉིད་ལ་རྨོངས་པ་སེལ་བའི་
ཆེད་ཡིན་པའི་ཕྱིར། གཉིས་པ་ལ། འདོད་པ་རྒྱས་པར་བཤད།
རང་ཉིད་རྒྱས་པར་བཤད་མ་བསལ་བ་རྒྱས་པར་བཤད་པའོ། །དང་
པོ་ལ་ཡོངས་གཅོད་ཀྱི་དགོས་པ་དང༌། རྣམ་བཅད་ཀྱི་དགོས་པ་
བཤད་པའོ། །དང་པོ་ལ། རྒོལ་བའི་ཞེ་འདོད་བསྒྲུབ་བྱར་བསྟན་
པ་དང་། དེ་མ་ཡིན་ན་ཧ་ཅང་ཐལ་བའོ། །
དང་པོ་ནི། རང་རེས་དོན་བརྗོད་ཅེས་པའི་སྐབས་སུ། དེ་
སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་ན། དེ་སྒྲུབ་ཀྱི་སྔ་རྒོལ་
ཡང་དག་གིས་དེ་སྒྲུབ་ཀྱི་བསྒྲུབ་བྱར་དོན་གྱིས་བརྗོད་པ་ཞིག་དགོས་
སོ་ཞེས་རྟོགས་པའི་ཕྱིར་དུ། ཀུན་ལས་བཏུས་སུ་གཞན་དོན་བསྒྲུབ་
བྱའི་མཚན་ཉིད་འཆད་པའི་ཚིག་ཟུར་དུ་འདོད་པ་ཞེས་པའི་ཚིག་སྨོས་
= 611 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའི་རྣམ་བཅད་དང་ཡོངས་གཅོད་ཀྱི་དགོས་པ་རྒྱས་པར་འཆད་པ་ལ།
མ་བརྗོད་ན་ཡང་། ཞེས་སོགས་གསུངས། ཀུན་ལས་བཏུས་སུ་
གཞན་དོན་བསྒྲུབ་བྱའི་མཚན་ཉིད་འཆད་པའི་ཚིག་ཟུར་དུ་འདོད་པ་
ཞེས་ཚིག་སྨོས་པ་ལ་ཆོས་ཅན། དགོས་པ་ཡོད་དེ། དེ་སྒྲུབ་ཀྱི་སྔ་
རྒོལ་ཡང་དག་གིས་དེ་སྒྲུབ་ཀྱི་དངོས་ཀྱི་བསྒྲུབ་བྱར་ངག་ཏུ་དངོས་སུ་
མ་བརྗོད་ན་ཡང་། དེ་སྒྲུབ་ཀྱི་སྔ་རྒོལ་ཡང་དག་གིས་དེ་བསྒྲུབ་བྱར་
ཞེ་བས་འདོད་པས་ཁྱབ་པའི་ཆོས་ཅན་གྱི་ཚོགས་དོན་གཅིག་པུ་དེ་
སྒྲུབ་གཞན་དོན་བསྒྲུབ་བྱ་ཡང་དག་ཡིན་ནོ། །ཞེས་གོ་བའི་དགོས་པ་
ཡོད་པའི་ཕྱིར། འོ་ན། དེ་སྒྲུབ་ཀྱི་སྔ་རྒོལ་གྱིས་དེ་སྒྲུབ་ཀྱི་དངོས་
ཀྱི་བསྒྲུབ་བྱར་ངག་ཏུ་དངོས་སུ་མ་བརྗོད་ན་ཡང་། དེ་སྒྲུབ་ཀྱི་སྔ་
རྒོལ་གྱིས་དེ་སྒྲུབ་ཀྱི་བསྒྲུབ་བྱར་ཞེ་བས་འདོད་པ་ཡོད་དམ་ཞེ་ན།
དེ་ཡོད་དེ། གྲངས་ཅན་པས་ཞེ་འདོད་ལ་མིག་སོགས་གང་ཟག་གི་
བདག་གི་དོན་བྱེད་པར་སྒྲུབ་འདོད་ནས། ངག་ཏུ་མིག་སོགས་ཆོས་
ཅན། གཞན་ དོན་ བྱེད་ དེ། འདུས་ བསགས་ ཡིན་ པའི་ ཕྱིར།
ཞེས་བཀོད་པའི་ཚེ་ན། མིག་སོགས་གང་ཟག་གི་བདག་གི་དོན་བྱེད་
པ་དེ། དེ་སྒྲུབ་ཀྱི་དངོས་ཀྱི་བསྒྲུབ་བྱར་ངག་ཏུ་དངོས་སུ་མ་བརྗོད་
ཀྱང་། གྲངས་ཅན་པས་དེ་སྒྲུབ་ཀྱི་བསྒྲུབ་བྱར་ཞེས་བས་འདོད་པ་
བཞིན་ནོ། ། རང་རེས། མདོར་བསྟན་གྱི་དོན་བརྗོད་ཅེས་པའི་་་
སྐབས་སུ། ཀུན་ལས་བཏུས་ཀྱི་གཞན་དོན་བསྒྲུབ་བྱའི་མཚན་ཉིད་
འཆད་པའི་ཚིག་ཟུར་གྱི་འདོད་པ་ཞེ་པའི་ཚིག་དེས། དེ་སྒྲུབ་ཀྱི་སྔ་
རྒོལ་ཡང་དག་གིས་དེ་སྒྲུབ་ཀྱི་བསྒྲུབ་བྱར་མི་འདོད་པ་རྣམས་དེ་སྒྲུབ་
ཀྱི་བསྒྲུབ་བྱ་ཡང་དག་ཡིན་པ་གཅོད་ནུས། བྱས་པ་ལ་ཁོ་ན་རེ།
དེའི་མཚན་ཉིད་འཆད་པའི་ཚིག་ཟུར་གྱི་འདོད་པ་ཞེས་པའི་ཚིག་དེས།
དེ་སྒྲུབ་ཀྱི་སྔ་རྒོལ་ཡང་དག་གིས་དེ་སྒྲུབ་ཀྱི་བསྒྲུབ་བྱར་ཁས་མ་བླངས་
- 612 -



རྣམ་འགྲེལ་ལེའུ་བཞི་བའི་ཊིཀྐ
པའི་བསྟན་བཅོས་མཁན་པོའི་འདོད་པ་ཐམས་ཅད་དེ་བསྒྲུབ་བྱ་ཡང་
དག་ ཡིན་ པ་ གཅོད་ ནུས་ པར་ ཐལ། དམ་ བཅའ་ དེའི་ ཕྱིར།
འདོད་ན། ཀུན་ལས་བཏུས་ཀྱི་འགྲེལ་པར། བདག་ཉིད་ཀྱི་སྒྲ་
བཤད་པ་དོན་མེད་པར་ཐལ། འདོད་པའི་ཕྱིར་ཞེ་ན། དེ་ལྟ་བུའི་
ཚིག་དེས་དེ་སྒྲུབ་ཀྱི་སྔ་རྒོལ་ཡང་དག་གིས་དེ་སྒྲུབ་ཀྱི་བསྒྲུབ་བྱར་ཁས་
མ་བླངས་པའི་གཞན་བསྟན་པའི་གཞན་བསྟན་བཅོས་མཁན་པོའི་
འདོད་པ་ཐམས་ཅད་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་
པ་བཟློས་ན་ཡང་། ཀུན་ལས་བཏུས་ཀྱི་འགྲེལ་པར་བདག་ཉིད་ཀྱི་
སྒྲ་བཤད་པ་འདི་ནི་ཆོས་ཅན། དགོས་པ་ཡོད་དེ། རྩོད་པའི་ཚེ་
བསྟན་བཅོས་མཁན་པོའི་འདོད་པ་ཐམས་ཅད་གཞན་དོན་བསྒྲུབ་བྱ་
ཡང་དག་ཏུ་བྱེད་དགོས་སམ་སྙམ་པའི་དོགས་པའི་གནས་ནི་བཟློག་པ་
སྟེ། དེའི་དོན་དུ་བྱས་པ་ཡིན་པའི་ཕྱིར། དེ་ནི་ཞེས་པའི་དོན་ནི་
འདི་ཡིན་ཏེ། རང་རེས། མ་བརྗོད་ན་ཡང་ཞེས་པའི་སྐབས་སུ།
དེ་སྒྲུབ་ཀྱི་སྔ་རྒོལ་ཡང་དག་གིས་དེ་སྒྲུབ་ཀྱི་བསྒྲུབ་བྱར་ཞེ་བས་འདོད་
པའི་ཆོས་ཅན་གྱི་ཚོགས་དོན་གཅིག་པུ་དེ་སྒྲུབ་ཀྱི་གཞན་དོན་བསྒྲུབ་
བྱ་ཡང་དག་ཡིན་བྱས་པ་ལ་ཁོ་ན་རེ། འོ་ན། དེ་ཕྱིན་ཅི་ལོག་ཏུ་
སྒྲུབ་པའི་འགལ་རྟགས་གཅིག་ཁོ་ནར་ངེས་པར་ཐལ། དམ་བཅའ་
དེའི་ཕྱིར། ཁྱོད་ཀྱི་བསྟན་བཅོས་སུ་འགལ་རྟགས་དུ་མར་བཤད་པ་
དང་འགལ་ལོ་ཞེ་ན། མི་འགལ་ཏེ། བསྟན་བཅོས་སུ་འགལ་
རྟགས་དུ་མར་བཤད་པ་དེ་འགལ་རྟགས་ཀྱི་སྒྲས་བརྗོད་རིགས་ཀྱི་སྒོ་
ནས་དབྱེ་ན་དུ་མར་ཡོད་པ་ལ་དགོངས་པའི་ཕྱིར། དེ་ལ་སྒྲས་་་་
བརྗོད་རིགས་ཀྱི་སྒོ་ནས་དབྱེ་ན་དུ་མར་ཡོད་པའི་རྒྱུ་མཚན་ཅི་ཡིན་ཞེ་
ན། དེ་ལ་དེའི་སྒོ་ནས་དབྱེ་ན་དུ་མར་ཡོད་དེ། བསྒྲུབ་བྱའི་ཆོས་
དེ་ནི་སྒྲའི་སྦྱོར་ཚུལ་ལ་ལྟོས་ནས་ཆོས་ཀྱི་ངོ་བོ་སྒྲུབ་པའི་འགལ་རྟགས་
– 613 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དང་ཆོས་ཀྱི་ཁྱད་པར་སྒྲུབ་པའི་འགལ་རྟགས་དང་ཆོས་ཅན་གྱི་ངོ་བོ་
སྒྲུབ་པའི་འགལ་རྟགས་དང་ཆོས་ཅན་གྱི་ཁྱད་པར་སྒྲུབ་པའི་འགལ་
རྟགས་དུ་མར་དབྱེར་རུང་བ་ཡིན་པར་བརྗོད་པའི་ཕྱིར། སློབ་་་
དཔོན་རྒྱན་གྱི་ལུགས་ལ་གཞུང་འདི་གང་ལས་འཕྲོས་ན། བདག་གི་
དོན་བཞིན་བསྒྲུབ་བྱར་འདོད། །ཅེས་པའི་གཞུང་ལས་འཕྲོས། ཇི་
ལྟར་འཕྲོས་ན། རང་རེས། དེའི་སྐབས་སུ་གྲངས་ཅན་པས་ཞེ་
འདོད་ལ་མིག་སོགས་གང་ཟག་གི་བདག་གི་དོན་བྱེད་པར་སྒྲུབ་འདོད་
ནས། ཞེས་སོགས་གོང་གི་ལྟར་ཁས་བླངས་པ་ལ། ཁོ་ན་རེ། དེ་
ལྟར་བཀོད་པའི་ཚེ་ན་གང་ཟག་གི་བདག་གིས་དོན་བྱེད་པ་དེ་དེ་སྒྲུབ་
ཀྱི་བསྒྲུབ་བྱའི་ཆོས་སུ་ཁས་ལེན་པར་ཐལ། དམ་བཅའ་དེའི་ཕྱིར།
འདོད་ན། སློབ་དཔོན་གྱིས། འདི་ནི་ཆོས་ཀྱི་ཁྱད་པར་ཕྱིན་ཅི་
ལོག་ཏུ་སྒྲུབ་པའི་འགལ་བ་ཡིན་ནོ། །འདི་ནི་ཆོས་ཅན་གྱི་ཁྱད་པར་
ཕྱིན་ཅི་ལོག་ཏུ་སྒྲུབ་པའི་འགལ་བ་ཡིན་ནོ། །ཞེས་གང་ཟག་གི་བདག་
གི་དོན་བྱེད་པ་དེ་རང་རེས་འགལ་ཆོས་ཀྱི་ཁྱད་པར་དང་། རེས་
འགའ་ཆོས་ཅན་གྱི་ཁྱད་པར་དུ་བཤད་པ་དང་འགལ་ལོ་ཞེ་ན། མི་
འགལ་ཏེ། སློབ་དཔོན་གྱིས། གང་ཟག་གི་བདག་གི་དོན་བྱེད་པ་
དེ་ནི་གྲངས་ཅན་གྱི་ཟོལ་སྦྱོར་འགོད་ཚུལ་ལ་ལྟོས་ནས་རེས་འགའ་
ཆོས་ཀྱི་ཁྱད་པར་དག་དང་རེས་འགའ་ཆོས་ཅན་གྱི་ཁྱད་པར་བརྗོད་
པའི་ཕྱིར། རང་རེས། བདག་གིས་དོན་བཞིན་བསྒྲུབ་བྱར་་་་་་
འདོད། ། ཅེས་པའི་སྐབས་སུ་གྲངས་ཅན་པས་ཞེ་འདོད་ལ་མིག་་་་་
སོགས་གང་ཟག་གི་བདག་གི་དོན་བྱེད་པར་སྒྲུབ་འདོད་ནས། ངག་
ཏུ་མིག་སོགས་ཆོས་ཅན། གཞན་དོན་བྱེད་དེ། འདུས་བསགས་
ཡིན་པའི་ཕྱིར། ཞེས་བཀོད་པའི་ཚེ་ན། མིག་སོགས་གང་ཟག་
གིས་བདག་གི་དོན་བྱེད་པ་དེ་གྲངས་ཅན་གྱིས་མིག་སོགས་གཞན་དོན་
— 614 ཕ



རྣམ་འགྲེལ་ལེའུ་བཞི་བའི་ཊིཀྐ
བྱེད་པར་སྒྲུབ་པའི་དངོས་ཀྱི་བསྒྲུབ་བྱར་ངག་ཏུ་དངོས་སུ་མ་བརྗོད་
ཀྱང་དེ་སྒྲུབ་ཀྱི་བསྒྲུབ་བྱར་འདོད་པ་ལ་ཁོ་ན་རེ། གྲངས་ཅན་གྱིས་
མིག་སོགས་གང་ཟག་གི་བདག་གི་དོན་བྱེད་པ་དེ། མིག་སོགས་
གཞན་དོན་བྱེད་པ་སྒྲུབ་པའི་བསྒྲུབ་བྱར་འདོད་པ་དེ་གང་ལས་རྟོགས་
པ་ ཡིན་ཞེ་ན། མིག་ སོགས་ གང་ ཟག་ གི་བདག་དོན་བྱེད་པ་དེ།
གྲངས་ཅན་གྱིས་མིག་སོགས་གཞན་དོན་བྱེད་པར་སྒྲུབ་པའི་དངོས་ཀྱི་
བསྒྲུབ་བྱར་ངག་ཏུ་དངོས་སུ་མ་བརྗོད་ན་ཡང་དེ་སྒྲུབ་ཀྱི་བསྒྲུབ་བྱར་
འདོད་པ་ནི་རྟོགས་པ་ཡིན་ཏེ། དེ་སྒྲུབ་ཀྱི་དངོས་ཀྱི་བསྒྲུབ་བྱར་
ངག་ཏུ་མ་བརྗོད་ན་ཡང་གྲངས་ཅན་གྱིས་འདུས་བསགས་མིག་སོགས་
གཞན་དོན་བྱེད་པར་སྒྲུབ་པའི་སྒྲུབ་བྱེད་དུ་བཀོད་པའི་སྐབས་ལས་
རྟོགས་པར་འགྱུར་བ་ཡིན་པའི་ཕྱིར་། གྲངས་ཅན་པ་ན་རེ། གལ་
ཏེ་ མིག་སོགས་གང་ཟག་གི་བདག་གི་དོན་བྱེད་པ་དེ། མིག་སོགས་
གཞན་དོན་བྱེད་པར་སྒྲུབ་པའི་བསྒྲུབ་བྱར་ཁས་བླངས་ན་སྐྱོན་ཅི་ཡོད་
ཅེ་ན། དེ་ལྟར་ཁས་ལེན་པ་ལ་འདུས་བསགས་ཀྱི་རྟགས་ཀྱིས་མིག་
སོགས་གཞན་དོན་བྱེད་པར་སྒྲུབ་པའི་བསྒྲུབ་བྱའི་ཆོས་མཐུན་དཔེ་
ཡང་དག་ལ་རྗེས་འགྲོ་མི་བྱེད་པ་དང་། འདུས་བསགས་དེ་སྒྲུབ་ཀྱི་
འགལ་ རྟགས་ སུ་ ཐལ་ བའི་ སྐྱོན་ གཉིས་ ཡོད་ པའི། དང་ པོ་ ནི།
འདུས་བསགས་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་བསྒྲུབ་
བྱའི་ཆོས་དེ་སྒྲུབ་ཀྱི་མཐུན་དཔེར་རྗེས་འགྲོ་མེད་པ་ཡི་སྐྱོན་ཡང་ཡོད་
དེ། གང་ཟག་གི་བདག་གི་དོན་བྱེད་པ་དེ་ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་བསྒྲུབ་བྱའི་ཆོས་ཡིན། མལ་ཆ་དང་སྟན་དེ་ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་མཐུན་དཔེ་ཡང་དག་ཡིན་པ་གང་ཞིག་ གང་ཟག་གི་
བདག་གིས་དོན་བྱེད་པ་དེ་མལ་སྟན་ལ་རྗེས་འགྲོ་མི་བྱེད་པའི་ཕྱིར།
དེ་ཡང་ཇི་སྐད་དུ། སློབ་དཔོན་དབྱིག་གཉེན་གྱིས། གཞན་དོན་
- 615 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བྱེད་དེ་ཞེས་པའི་གཞན་དེ་གང་ལ་བྱེད་དྲིས་པས། གང་ཟག་གི་
བདག་ལའོ་ཞེ་ན། དེ་དཔེ་ལ་མ་གྲུབ་ཅེས་བཤད་པ་བཞིན་ཏེའོ། །
རྟགས་ གཉིས་ པ་ ནི། འདུས་ ཤིང་ གི་ བསགས་ པ་ དེ་ ཆོས་ ཅན།
ཁྱོད་མིག་སོགས་གཞན་དོན་བྱེད་པར་སྒྲུབ་པའི་འགལ་རྟགས་ཡིན་ཏེ།
ཁྱོད་མིག་སོགས་གཞན་དོན་བྱེད་པར་སྒྲུབ་པའི་འདོད་ཡུལ་གྱི་བསྒྲུབ་
བྱ་ལ་གནོད་བྱེད་ཀྱི་རྟགས་ཡང་དག་ཡིན་པའི་ཕྱིར། གཉིས་པ་ནི།
རང་རེས། དེ་དཔེར་རྗེས་འགྲོ་མེད་པ་ཡི། །ཞེས་སོགས་ཀྱི་སྐབས་
སུ། མིག་སོགས་གང་ཟག་གི་བདག་གི་དོན་བྱེད་པ་དེ། གྲངས་
ཅན་པས་འདུས་བསགས་ཀྱི་རྟགས་ཀྱིས་མིག་སོགས་གཞན་དོན་བྱེད་
པར་སྒྲུབ་པའི་བསྒྲུབ་བྱ་ཡང་དག་ཏུ་ཁས་བླངས་པ་ལ། འདུས་
བསགས་ཀྱི་རྟགས་ཀྱིས་མིག་སོགས་གཞན་དོན་བྱེད་པར་སྒྲུབ་པའི་
བསྒྲུབ་བྱའི་ཆོས་དཔེ་ལ་རྗེས་འགྲོ་མི་བྱེད་པ་དང༌། འདུས་བསགས་
དེ་སྒྲུབ་ཀྱི་འདོད་ཡུལ་གྱི་བསྒྲུབ་བྱ་ལ་གནོད་བྱེད་ཀྱི་རྟགས་ཡང་དག་
ཏུ་ཐལ་བའི་སྐྱོན་གཉིས་བསྟན་པ་ལ། གྲངས་ཅན་པ་ན་རེ། དེ་
ལྟར་བཀོད་པའི་ཚེ་ན། མིག་སོགས་གང་ཟག་གི་བདག་དོན་བྱེད་པ་
དེ་དེ་སྒྲུབ་ཀྱི་བསྒྲུབ་བྱར་ཁས་བླངས་ན། སྐྱོན་གཉིས་པོ་དེ་ཡོད་ན་
ཡང་། ངེད་ལ་དེ་ལྟ་བུའི་སྐྱོན་མེད་དེ། ངེད་དེའི་ཚེ་ན་དེ་དེ་སྒྲུབ་
ཀྱི་བསྒྲུབ་བྱར་ཁས་མི་ལེན་པའི་ཕྱིར་ཞེ་ན། གལ་ཏེ་སངས་རྒྱས་པ་
དང་གྲངས་ཅན་པ་གཉིས་མིག་སོགས་གང་ལ་གང་ཟག་གི་བདག་ཡོད་
མེད་རྩོད་པ་ཡི་སྒོ་ནས་འདུས་བསགས་མིག་སོགས་གཞན་དོན་བྱེད་
པར་སྒྲུབ་པའི་སྒྲུབ་བྱེད་དུ་བཀོད་པ་དེའི་ཚེ། མིག་སོགས་གང་ཟག་
གི་བདག་གི་དོན་བྱེད་པ་དེ་དེ་སྒྲུབ་ཀྱི་བསྒྲུབ་བྱ་ཡང་དག་མིན་ན།།
དེ་ལྟར་བཀོད་པའི་ཚེ་ན་དེ་སྒྲུབ་ཀྱི་བསྒྲུབ་བྱ་ཅི་ཡིན་ཏེ། དེ་སྒྲུབ་ཀྱི་
བསྒྲུབ་བྱ་མེད་པར་ཐལ། དེའི་ཚེ་མིག་སོགས་གང་ཟག་གི་བདག་གི་
- 616 -



རྣམ་འགྲེལ་ལེའུ་བཞི་བའི་ཊིཀྐ
དོན་བྱེད་པ་དེ་ཡང་དེ་སྒྲུབ་ཀྱི་བསྒྲུབ་བྱ་མ་ཡིན། མིག་སོགས་་་་
གཞན་དོན་བྱེད་པ་དེ་ཡང་དེ་ སྒྲུབ་ ཀྱི་བསྒྲུབ་བྱ་མ་ཡིན་པའི་ཕྱིར།
དང་པོ་དངོས། ཁོ་ན་རེ། ཕྱི་མ་མ་གྲུབ་སྟེ། མིག་སོགས་གང་
ཟག་གི་བདག་དོན་བྱེད་པ་ལས་གཞན་དུ་མིག་སོགས་གཞན་དོན་བྱེད་
པ་ཙམ་དེ་དེ་སྒྲུབ་ཀྱི་བསྒྲུབ་བྱ་ཡིན་ནོ་ཞེ་ན། གྲངས་ཅན་པས་་
སངས་རྒྱས་པའི་ངོར། འདུས་བསགས་ཀྱི་རྟགས་ཀྱིས་མིག་སོགས་
གཞན་དོན་བྱེད་པར་སྒྲུབ་པ་དེའི་ཚེ་ན། གྲངས་ཅན་རང་གི་མི་
འདོད་པའི་དོན་གཅིག་སྒྲུབ་པའམ། སངས་རྒྱས་པའི་ངོར་འདུས་
བསགས་དེ་སྒྲུབ་ཀྱི་རྟགས་སུ་བཀོད་པ་ལ་འབྲས་བུ་སྟེ་དགོས་པ་མེད་
པར་འགྱུར་པར་ཐལ། ཕྱོགས་སྔ་མ་དེ་གང་ཞིག མིག་སོགས་
གཞན་ དོན་ བྱེད་ པ་ཙམ་ དུ་ སངས་ རྒྱས་ པས་ ཚད་ མས་ གྲུབ་ ཟིན།
གྲངས་ཅན་རང་ཉིད་མིག་སོགས་རང་འབྲས་སྐྱེད་ཙམ་དུ་སྒྲུབ་འདོད་
མེད་པའི་ཕྱིར། གཉིས་པ་ལ་། གང་རུང་གི་སྤྱི་དོན་གཞན་ཞེ་
འདོད་ཀྱི་བསྒྲུབ་བྱ་ཡིན་པ་ཁེགས་པ་དང་། མི་འདོད་པའི་ཚོགས་
སྤྱི་དོན་གཞན་བཀག་པས་འདོད་པའི་བསྒྲུབ་བྱ་ལ་གནོད་པར་འདོད་
པའང་ཁེགས་པར་བསྟན་པའོ། ། དང་པོ་ལ། རྒྱང་པན་གྱི་སྦྱོར་བ་
ལྟར་སྣང་དུ་སྒྲུབ་པ། རང་ལ་མཚུངས་པ་སྤང་བའོ། །
དང་པོ་ནི། འདི་གང་ལས་འཕྲོས་ན། དེ་དཔེར་རྗེས་འགྲོ་
མེད་པ་ཡི། ། ཞེས་དང༌། དེར་འདོད་ལ་གནོད་བྱེད་ཡིན། ། ཞེས་
པའི་གཞུང་ལས་འཕྲོས། ཚུལ་ཇི་ལྟར་འཕྲོས་ན། དང་པོ་་་་
སྐབས་སུ། གྲངས་ཅན་པས་ཞེ་འདོད་ལ་མིག་སོགས་གང་ཟག་གི་
བདག་དོན་བྱེད་པ་སྒྲུབ་འདོད་ནས། ངག་ཏུ་མིག་སོགས་ཆོས་ཅན།
གཞན་དོན་བྱེད་དེ། འདུས་བསགས་ཡིན་པའི་ཕྱིར། ཞེས་་་་་
བཀོད་པའི་ཚེ་ན། འདུས་བསགས་ཀྱི་རྟགས་ཀྱིས་དེ་སྒྲུབ་ཀྱི་བསྒྲུབ་
- 617 -
4 ༧༣ -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བྱའི་ཆོས་དཔེ་ལ་རྗེས་འགྲོ་མི་བྱེད་པ་དང༌། གཉིས་པའི་སྐབས་སུ་
འདུས་བསགས་དེ་སྒྲུབ་ཀྱི་ཞེ་འདོད་ཀྱི་བསྒྲུབ་བྱ་ལ་གནོད་བྱེད་ཀྱི་
འགལ་རྟགས་སུ་བསྟན་པ་ལ། ཁོ་ན་རེ། དེ་ལྟར་བསྟན་པ་ལ་
དགོས་པ་གང་ཡོད་ཅེ་ན། གྲངས་ ཅན་གྱི་ཟོལ་སྦྱོར་འགོག་པའི་
རིགས་པ་འདི་ནི་ཆོས་ཅན། དགོས་ པ་ཡོད་དེ། རྒྱང་པན་གྱི་
གཉིས་བཅས་ཀྱི་སྦྱོར་བ་ལ། ཞེ་འདོད་ཀྱི་བསྒྲུབ་བྱའི་ཆོས་དཔེ་ལ་
རྗེས་འགྲོ་མེད་པ་དང་རྟགས་ཆེ་འདོད་ཀྱི་བསྒྲུབ་བྱ་དང་འགལ་བའི་
སྐྱོན་དག་བསྟན་པའི་དགོས་པ་ཡོད་པ་ཡིན་པའི་ཕྱིར། གཉིས་
བཅས་ཀྱི་སྦྱོར་བ་ནི། རྒྱང་པན་པས་སངས་རྒྱས་པའི་ངོར་ཞེ་འདོད་
ལ་སྐྱེ་བ་སྔ་ཕྱི་མེད་པར་སྒྲུབ་འདོད་ནས། ངག་ཏུ་བུམ་པ་ཆོས་ཅན།
ལུས་སེམས་ཆ་མེད་རྫས་གཅིག་པའི་སྐྱེས་བུའི་ལུས་ཀྱི་ཟླ་བཅས་དང་།
བུམ་པའི་ཟླ་བཅས་གང་རུང་ཡིན་ཏེ། ཨུཏྤལ་མ་ཡིན་པའི་དངོས་པོ་
ཡིན་པའི་ཕྱིར། དཔེར་ན་བུམ་ལྡན་གྱི་རྩིག་པ་བཞིན། ཞེས་་
པའོ། །འོན་ཀྱང་རྟགས་འདི་དགོས་པ་ཅིའི་ཕྱིར་དུ་བཀོད་ན། སྐྱེ་
བ་སྔ་ཕྱི་མེད་པར་སྒྲུབ་པའི་ཕྱིར་དུ་བཀོད་དོ། །དེའི་ཚུལ་ནི། ཤེས་
བྱ་ཆོས་ཅན། སྐྱེ་བ་སྔ་མ་ནས་ཕྱི་མར་འགྲོ་བ་མེད་དེ། སྐྱེས་བུའི་
ལུས་ཞིག་པ་ན་སྐྱེས་བུའི་སེམས་ཞིག་པས་ཁྱབ་པའི་ཕྱིར་ཏེ། སྐྱེས་
བུའི་ལུས་སེམས་ཆ་མེད་རྫས་གཅིག་ཡིན་པའི་ཕྱིར་ཏེ། ལུས་སེམས་
ཆ་མེད་རྫས་གཅིག་པའི་སྐྱེས་བུའི་ལུས་གྲུབ་པའི་ཕྱིར་ཏེ། བུམ་པ་
དེ་ལུས་སེམས་ཆ་མེད་རྫས་གཅིག་པའི་སྐྱེས་བུའི་ལུས་ཀྱི་ཟླ་བཅས་
ཡིན་པའི་ཕྱིར། བུམ་པ་དེ་ལུས་སེམས་ཆ་མེད་རྫས་གཅིག་པའི་སྐྱེས་
བུའི་ལུས་ཀྱི་ཟླ་བཅས་ཡིན་པའམ། བུམ་པའི་ཟླ་བཅས་ཡིན་པ་གང་
རུང་གང་ཞིག ཕྱི་མ་མ་ཡིན་པའི་ཕྱིར། རྟགས་དང་པོ་སྒྲུབ་པ་ལ་
གོང་གི་རྟགས་དེ་བཀོད་པ་ཡིན་ནོ། །འོ་ན་རྟགས་དེ་དེ་སྒྲུབ་ཀྱི་རྟགས་
- 618 -



རྣམ་འགྲེལ་ལེའུ་བཞི་བའི་ཊིཀྐ
ཡང་དག་ཡིན་པའི་རྒྱུ་མཚན་ཅི་ཡིན་བྱས་པ་ལ་ཁོ་ན་རེ། ཨུད་པ་ལ་
མ་ཡིན་པའི་དངོས་པོ་ཆོས་ཅན། ཁྱོད་དེ་སྒྲུབ་ཀྱི་རྟགས་ཡང་དག་
ཡིན་ཏེ། ཁྱོད་དེ་སྒྲུབ་ཀྱི་ཕྱོགས་ཆོས་གང་ཞིག ཁྱོད་དེ་སྒྲུབ་ཀྱི་
ལྡོག་ཁྱབ་ཡིན་པའི་ཕྱིར། ཕྱི་མ་གྲུབ་སྟེ། ཁྱོད་དེ་སྒྲུབ་ཀྱི་མི་མཐུན་
ཕྱོགས་ལ་སྐབས་ཀྱི་ཕྱི་རྒོལ་གྱིས་མ་མཐོང་ཙམ་ཡིན་པའི་ཕྱིར་ཟེར་་
རོ། །ཁོ་ན་རེ། ཅི་སྟེ་ཡང༌། སྤྱིར་བུམ་པ་ལུས་སེམས་ཆ་མེད་རྫས་
གཅིག་པའི་སྐྱེས་བུའི་ལུས་ཀྱི་ཟླ་བཅས་དང་བུམ་པའི་ཟླ་བཅས་གང་
རུང་ཡིན་པ་དེ་ཨུད་པ་ལ་མ་ཡིན་པའི་དངོས་པོའི་རྟགས་ཀྱིས་དེ་སྒྲུབ་
ཀྱི་བསྒྲུབ་བྱར་འདོད་པ་ཡིན་གྱི། བུམ་པ་ལུས་སེམས་ཆ་མེད་རྗེས་
གཅིག་པའི་སྐྱེས་བུའི་ལུས་ཀྱི་ཟླ་བཅས་ཡིན་པ་དེ། བུམ་པ་ལུས་
སེམས་ཆ་མེད་རྫས་གཅིག་པའི་སྐྱེས་བུའི་ལུས་ཀྱི་ཟླ་བཅས་དང་བུམ་
པའི་ཟླ་བཅས་གང་རུང་དུ་སྒྲུབ་པའི་བསྒྲུབ་བྱ་མིན་པས། སྔར་གྱི་
སྐྱོན་གཉིས་ལས་གྲོལ་ལོ་ཞེ་ན། བུམ་པ་ལུས་སེམས་ཆ་མེད་རྫས་
གཅིག་པའི་སྐྱེས་བུའི་ལུས་ཀྱི་ཟླ་བཅས་དང་། བུམ་པའི་ཟླ་བཅས་
གང་རུང་དུ་སྒྲུབ་པའི་བསྒྲུབ་བྱ་གྲུབ་པ་མ་ཡིན་པར་ཐལ། བུམ་པ་
བུམ་པའི་ཟླ་བཅས་པ་ཡིན་པ་དེ་ཡང་དེ་སྒྲུབ་ཀྱི་བསྒྲུབ་བྱ་མ་ཡིན།
བུམ་པ་ལུས་སེམས་ཆ་མེད་རྫས་གཅིག་པའི་སྐྱེས་བུའི་ལུས་ཀྱི་ཟླ་་་
བཅས་ཡིན་པ་དེ་ཡང་དེ་མ་ཡིན་པའི་ཕྱིར། དང་པོ་གྲུབ་སྟེ། བུམ་
པ་དེ་ཉིད་བུམ་ པ་ དང་ དོན་ གཞན་ ཏེ་ ཐ་དད་ དུ་མེད་ པའི་ ཕྱིར།
གཉིས་པ་མ་གྲུབ་སྟེ། བུམ་པ་དེ་ལུས་སེམས་ཆ་མེད་རྫས་གཅིག་
པའི་སྐྱེས་བུའི་ལུས་ཀྱི་ཟླ་བཅས་སུ་མི་འགྱུར་བའི་ཕྱིར། དེས་ན་
བུམ་པ་ལུས་སེམས་ཆ་མེད་རྫས་གཅིག་པའི་སྐྱེས་བུའི་ལུས་ཀྱི་ཟླ་་་
བཅས་དང་བུམ་པའི་ཟླ་བཅས་གང་རུང་ཡིན་ཞེས་པའི་རྒྱུང་པན་གྱི་
ཚིག་འདི་འདྲ་བ་དེ་ཆོས་ཅན། ཁྱོད་མི་ཤེས་པ་གཏི་མུག་ཉིད་ཀྱིས་
– 619 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཀུན་ནས་བསླངས་པ་ཡིན་ཏེ། ཞེན་པའི་བརྗོད་བྱས་སྟོང་པ་བརྗོད་
པའི་རྒྱུང་པན་གྱི་ཚིག་ཡིན་པའི་ཕྱིར། རྣམས་ཀྱི་ཞེས་པ་ནི་མང་
ཚིག་གོ ། གཉིས་པ་ནི། རང་རེས། དེ་ཉིད་དོན་གཞན་
མེད་པའི་ཕྱིར། ཞེས་པར། བུམ་པ་ལུས་སེམས་ཆ་མེད་རྫས་་་
གཅིག་ པའི་སྐྱེས་བུའི་ལུས་ཀྱི་ ཟླ་ བཅས་དང་། བུམ་ པའི་ཟླ་བ་་་་
བཅས་ གང་རུང་དུ་ སྒྲུབ་པའི་བསྒྲུབ་བྱ་གྲུབ་ པ་ མ་ ཡིན་ པར་ ཐལ། །
བུམ་པ་བུམ་པའི་ཟླ་བཅས་ཡིན་པ་དེ་ཡང་དེ་སྒྲུབ་ཀྱི་བསྒྲུབ་བྱ་མ་ཡིན།
བུམ་པ་ལུས་སེམས་ཆ་མེད་རྫས་གཅིག་པའི་སྐྱེས་བུའི་ལུས་ཀྱི་ཟླ་་་
བཅས་ཡིན་པ་དེ་ཡང་དེ་སྒྲུབ་ཀྱི་བསྒྲུབ་བྱ་མ་ཡིན་པའི་ཕྱིར། བྱས་
པ་ལ་ཁོ་ན་རེ། སྒྲ་དང་བུམ་པའི་ཁྱད་པར་གྱིས་རྟོག་ན། ཁྱེད་
རང་གིས་བྱས་པའི་རྟགས་ཀྱིས་སྒྲ་འཇིག་པར་བསྒྲུབ་པ་ལའང་་་་་་
མཚུངས་ཏེ། ཇི་ལྟར་མཚུངས་ན། འོ་ན་སྒྲ་འཇིག་པར་སྒྲུབ་པའི་
བསྒྲུབ་བྱ་གྲུབ་པ་མ་ཡིན་པར་ཐལ། སྒྲའི་འཇིག་པ་ཡང་སྒྲའི་སྟེང་
དུ་དེ་སྒྲུབ་ཀྱི་བསྒྲུབ་བྱ་མ་ཡིན། བུམ་པའི་འཇིག་པ་ཡང་སྒྲའི་སྟེང་
དུ་དེ་སྒྲུབ་ཀྱི་བསྒྲུབ་བྱ་མ་ཡིན་པའི་ཕྱིར་ཞེ་ན། མི་མཚུངས་ཏེ།
སྒྲའི་འཇིག་པ་ཡང་མ་ཡིན། བུམ་པའི་འཇིག་པ་ཡང་མ་ཡིན་པའི་
འཇིག་པ་ཙམ་སྒྲའི་སྟེང་དུ་གྲུབ་པ་ཡིས་སྒྲ་ནི་འཇིག་པ་དེ་ལྟར་གྲུབ་པ་
ཡིན་པའི་ཕྱིར་རོ། ། ཁོ་ན་རེ། སྒྲའི་འཇིག་པ་ཡང་མ་ཡིན། བུམ་
པའི་འཇིག་པ་ཡང་མ་ཡིན་པའི་འཇིག་པ་ཙམ་སྒྲའི་སྟེང་དུ་གྲུབ་པ་དེ་
བཞིན་དུ། བུམ་པ་དེ་ལུས་སེམས་ཆ་མེད་རྫས་གཅིག་པའི་སྐྱེས་བུའི་
ལུས་ཀྱི་ཟླ་བཅས་མ་ཡིན། བུམ་པའི་ཟླ་བཅས་ཀྱང་མ་ཡིན་པའི།
ལུས་སེམས་ཆ་མེད་རྫས་གཅིག་པའི་སྐྱེས་བུའི་ལུས་དང་། བུམ་པ་
གང་རུང་གི་སྤྱི་དོན་གཞན་གྱི་ཟླ་བཅས་སུ་སྒྲུབ་པོ་ཞེ་ན། སྒྲའི་སྟེང་
དུ་འཇིག་པ་ཙམ་གྲུབ་པ་དེ་བཞིན་དུ། བུམ་པ་ལུས་སེམས་ཆ་མེད་
— 620 -



རྣམ་འགྲེལ་ལེའུ་བཞི་བའི་ཊཱིཀྐ
རྫས་གཅིག་པའི་སྐྱེས་བུའི་ལུས་དང་། བུམ་པ་གང་རུང་གི་སྤྱི་དོན་
གཞན་གྱི་ཟླ་བཅས་སུ་སྒྲུབ་པ་དེ་མི་འཐད་པར་ཐལ། ལུས་སེམས་
ཆ་མེད་རྫས་གཅིག་པའི་སྐྱེས་བུའི་ལུས་དང་། བུམ་པ་གང་རུང་གི་
སྤྱི་དོན་གཞན་ཡོད་པར་འགྱུར་ན། བུམ་པའང་ལུས་སེམས་ཆ་མེད་
རྫས་གཅིག་པའི་སྐྱེས་བུའི་ལུས་དང་བུམ་པ་གང་རུང་གི་སྤྱི་དོན་་་་་
གཞན་དེ་དང་ལྡན་པར་འགྱུར་ན་ཡང༌། ལུས་སེམས་ཆ་མེད་རྫས་
གཅིག་པའི་སྐྱེས་བུའི་ལུས་དང༌། བུམ་པ་གང་རུང་གི་སྤྱི་དོན་་་་
གཞན་མེད་པའི་ཕྱིར། ཡང་རང་རེས། མ་ཡིན་འཇིག་པ་གྲུབ་པ་
ཡིས། ། ཞེས་པའི་སྐབས་སུ་བྱས་པ་སྒྲ་མི་རྟག་པར་སྒྲུབ་པའི་རྟགས་
ཡང་དག་ཏུ་ཁས་བླངས་པ་ལ། རིགས་པ་ཅན་པ་ན་རེ། རྒྱུང་པན་
གྱི་གཉིས་བཅས་ཀྱི་སྦྱོར་བ་ལ་བསྒྲུབ་བྱའི་ཆོས་དཔེ་ལ་རྗེས་འགྲོ་མི་
བྱེད་པའི་སྐྱོན་ཡོད་པར་མ་ཟད། ཁྱོད་རང་གིས་བྱས་པ་སྒྲ་མི་རྟག་
པར་སྒྲུབ་པའི་རྟགས་ཡང་དག་ཏུ་ཁས་བླངས་པ་ལ་ཡང་བསྒྲུབ་བྱའི་
ཆོས་དཔེ་ལ་རྗེས་འགྲོ་མི་བྱེད་པའི་སྐྱོན་ཡོད་དེ། ཇི་ལྟར་ཡོད་ན།།
ཤེས་བྱ་ཆོས་ཅན། མི་རྟག་པ་དེ་སྒྲས་ཁྱད་པར་དུ་བྱས་པ་ཅན་ཡིན་
པར་ཐལ། མི་རྟག་པ་དེ་སྒྲའི་སྟེང་དུ་བསྒྲུབ་བྱ་ཡང་དག་ཡིན་པར་
ཕྱིར། རྟགས་ཁས། འདོད་ན། མི་རྟག་པ་ཆོས་ཅན། ཁྱོད་
བུམ་པ་ལ་རྗེས་སུ་འགྲོ་བ་མེད་པར་ཐལ། འདོད་པའི་ཕྱིར་ཟེར་ན།
མ་ཁྱབ་སྟེ། མི་རྟག་པ་ཆོས་ཅན། ཁྱོད་སྒྲས་ཁྱད་པར་དུ་བྱས་པ་
ཡིན་ན། ཁྱོད་བུམ་པ་ལ་རྗེས་འགྲོ་མི་བྱེད་པའི་ཁྱབ་པ་ཡོད་པ་མ་
ཡིན་པར་ཐལ། བུམ་པ་ཡོད་པ་གང་ཞིག ཁྱོད་སྒྲ་ལ་མ་འབྲེལ་བ་
ཟློག་པ་སྟེ། ཁྱོད་སྒྲས་མི་ལྡན་རྣམ་གཅོད་ཀྱིས་ཁྱད་པར་དུ་བྱས་པ་
ཡིན་པའི་ཕྱིར། དེ་ཉིད་རྒྱས་པར་འཆད་པ་ནི། མི་རྟག་པ་ཆོས་
ཅན། ཁྱོད་སྒྲ་ལས་གཞན་ཀ་བ་དང༌། བུམ་པ་ལ་ནི་རྗེས་སུ་འགྲོ་
- 621 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བ་མེད་པར་འགྱུར་བ་མ་ཡིན་པར་ཐལ། རྣམ་གཅོད་དེ་ལ་མི་ལྡན་
རྣམ་ གཅོད་དང༌། ་ གཞན་ ལྡན་རྣམ་གཅོད་ རྣམ་ པ་ གཉིས་ ལས།
ཁྱོད་སྒྲས་མི་ལྡན་རྣམ་གཅོད་ཀྱིས་ཁྱད་པར་དུ་བྱས་པ་གང་ཞིག །
ཀ་ བུམ་ གཉིས་ ཡོད་ པའི་ ཕྱིར། མ་ ཡིན་ འཇིག་ པ་ གྲུབ་ པ་ ཡིས།
ཞེས་ པར། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་
ཁས་བླངས་པ་ལ། ཁོ་ན་རེ།། བྱས་པ་སྒྲ་མི་རྟག་པར་སྒྲུབ་པའི་
གྲུབ་ཟིན་སྒྲུབ་པའི་གཏན་ཚིགས་ཡིན་པར་ཐལ། དེ་སྒྲུབ་ཀྱི་ཕྱི་རྒོལ་
ཡང་དག་དེས་མི་རྟག་པ་དེ་མར་མེ་སྐད་ཅིག་མ་ཐ་མ་དང་། གློག་ལ་
སོགས་པའི་སྟེང་དུ་ཚད་མས་གྲུབ་ཟིན་པའི་ཕྱིར་ཞེ་ན། ཤེས་བྱ་
ཆོས་ཅན། སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་ཡང་དག་དེས།
མི་རྟག་པ་དེ་མར་མེ་སྐད་ཅིག་ཐ་མ་དང་གློག་ལ་སོགས་པའི་སྟེང་དུ་
ཚད་མས་གྲུབ་ཟེར་ན། བྱས་པ་སྒྲ་མི་རྟག་པར་སྒྲུབ་པའི་གྲུབ་ཟིན་
བསྒྲུབ་པར་བྱེད་པའི་གཏན་ཚིགས་ཉིད་མ་ཡིན་ཏེ། སྒྲ་མི་རྟག་པར་
སྒྲུབ་དགོས་ཀྱི་ཕྱི་རྒོལ་ཡང་དག་དེས་མི་རྟག་པ་དེ་མར་མེ་སྐད་ཅིག་ཐ་
མ་ལ་སོགས་པའི་སྟེང་དུ་ཚད་མས་གྲུབ་ཀྱང༌། སྒྲའི་སྟེང་དུ་ཚད་
མས་མ་གྲུབ་པས། ཁོའི་ངོར་སྒྲ་དེ་སྤྱི་མི་རྟག་པ་དེ་ཡིན་པར་བསྒྲུབ་
པར་བྱ་བ་ཡིན་པས་སོ། །དེས་ན་མི་རྟག་པ་དེ་ནི་ཆོས་ཅན། སྒྲས་
ཁྱད་པར་དུ་བྱས་པ་ཅན་ཡིན་ན། ཁྱོད་བུམ་པ་ལ་རྗེས་འགྲོ་མེད་
པའི་སྐྱོན་དང་ལྡན་པ་མིན་པར་ཐལ། བུམ་པ་ཡོད་པ་གང་ཞིག
ཁྱོད་སྒྲའི་མི་ལྡན་རྣམ་གཅོད་ཀྱིས་ཁྱད་པར་དུ་བྱས་པ་ཡིན་པའི་ཕྱིར།
གཉིས་པ་ནི། ངོ་བོ་ཚིག་ཕྲད་ཅེས་པར། ཀུན་ལས་བཏུས་སུ་
གཞན་དོན་བསྒྲུབ་བྱ་ཡང་དག་གི་མཚན་ཉིད་འཆད་པའི་ཚིག་ཟུར་དུ་
སྨོས་པའི་འདོད་པ་ཞེས་པའི་ཚིག་དེའི་རྣམ་བཅད་ཡོངས་གཅོད་ཀྱི་
དགོས་པ་མདོར་བསྟན་ནས། དེའི་ཡོངས་གཅོད་ཀྱི་དགོས་པ་རྒྱས་
- 622 -



རྣམ་འགྲེལ་ལེའུ་བཞི་བའི་ཊཱིཀྐ
པར་འཆད་པ་ལ། མ་བརྗོད་ན་ཡང་། ཞེས་པ་ནས། སྐྱོན་ལྡན་
མིན་ཞེས་པའི་བར་གསུངས། དེའི་རྣམ་བཅད་ཀྱི་དགོས་པ་རྒྱས་
པར་འཆད་པ་ལ། འདིས་ནི། ཞེས་ པ་ནས། འདིར་ཆོས་་་་
འབའ་ཞིག་ཅེས་པ་ཡན་གསུངས། ཀུན་ལས་བཏུས་སུ་གཞན་དོན་
བསྒྲུབ་བྱའི་མཚན་ཉིད་འཆད་པའི་ཚིག་ཟུར་དུ་སྨོས་པའི་འདོད་ཅེས་
པའི་ཚིག་འདིས་ནི་ཆོས་ཅན། རྣམ་བཅད་ཀྱི་དགོས་པ་ཡོད་དེ།
སྒྲའི་སྟེང་དུ་ཆོས་ཅན་སྒྲས་ཁྱད་པར་དུ་བྱས་པ་ཅན་གྱི་ཆོས་མི་རྟག་
པའི་སྤྱི་དོན་གཞན་དང༌། ཆོས་མི་རྟག་པ་དག་གིས་ཁྱད་པར་དུ་
བྱས་པ་ཅན་གྱི་ཆོས་ཅན་སྒྲའི་སྤྱི་དོན་གཞན་བཀག་པས། བྱས་པ་
སྒྲའི་སྟེང་དུ་རྟག་པ་འགོག་པའི་འགལ་རྟགས་སུ་འདོད་པ་དག་ནི་
བསལ་པའི་དགོས་པ་ཡོད་པ་ཡིན་པའི་ཕྱིར། དེའི་རྟགས་སྒྲུབ་པ་ནི།
ཆོས་ཅན། ཆོས་ཅན་སྒྲ་ལ་ནི་སྒྲ་དང་མི་རྟག་པ་ཚོགས་པའི་སྤྱི་དོན་
གཞན་དག་བསལ་བས། བྱས་པ་སྒྲའི་སྟེང་དུ་རྟག་པ་འགོག་པའི་
འགལ་རྟགས་སུ་འགྱུར་བ་མ་ཡིན་ཏེ། ཆོས་ཅན་སྒྲ་དེ་དང་མི་རྟག་
པའི་ཚོགས་སྤྱི་དོན་གཞན་དང་ལྡན་པ་དེ་ལྟར་དུ་བྱས་པའི་རྟགས་
ཀྱིས་མི་རྟག་པའི་ཕྱིར། རྒྱུ་མཚན་གང་གི་ཕྱིར་ན། བྱས་རྟགས་
ཀྱིས་སྒྲ་མི་རྟག་པར་སྒྲུབ་པར་བྱེད་པའི་སྔ་རྒོལ་ཡང་དག་གིས་སྒྲ་དེ་སྒྲ་
དང་མི་རྟག་པའི་ཚོགས་སྤྱི་དོན་གཞན་དང་ལྡན་པ་དེ་ལྟར་དུ་སྒྲུབ་
འདོད་ཡོད་པ་མིན་པའི་ཕྱིར་ཏེ། སྒྲ་ལ་རྟག་པ་འགོག་པའི་སྐབས་
འདིར་སྒྲའི་སྟེང་དུ་ཆོས་མི་རྟག་པ་འབའ་ཞིག་བསྒྲུབ་བྱ་ཡིན་པའི་
ཕྱིར། གཉིས་པ་རང་ཉིད་རྒྱས་པར་བཤད་པ་ལ། དངོས་དང༌།
ཞར་བྱུང་ཚིག་ཕྲད་ཀྱི་དོན་བཤད་པ་དང་། རང་ཉིད་ཀྱི་དགོས་བ་
བསྡུས་ཏེ་བསྟན་པའོ། ། དང་པོ་ལ། དགོས་པ་མདོར་བསྟན་པ།
རྒྱས་པར་བཤད་པ། ཕྱོགས་ཀྱི་མཚན་ཉིད་བསྟན་ པའི་དགོས་་་་་
- 623 —



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའོ། །
དང་པོ་ནི། ངོ་བོ་ཚིག་ཕྲད་བདག་ཉིད་འདོད། ། ཅེས་པར། །
ཀུན་ལས་བཏུས་ སུ་ གཞན་དོན་བསྒྲུབ་བྱ་ཡང་དག་གི་མཚན་ཉིད་
འཆད་པའི་ཚིག་ཟུར་དུ། རང་ཉིད་ཅེས་པའི་ཚིག་སྨོས་པའི་རྣམ་
བཅད་ཡོངས་གཅོད་ཀྱི་དགོས་པ་མདོར་བསྟན་ནས། ཆོས་ཅན་
གཅིག་ལ་ཞེས་པ་རྐང་པ་བཞིས་དགོས་པ་སྤྱིར་སྟོན་པ་ཡིན། གལ་
ཏེ་བསྟན་བཅོས་ཁས་བླངས་ཕྱིར་ཞེས་པ་ནས། མཚན་ཉིད་འཇུག་
པ་མེད་ཕྱིར་རོ། །ཞེས་པའི་བར་གྱིས་དགོས་པ་སྒྲུབ་པའི་རིགས་པ་
རྒྱས་པར་བཤད་པ་ཡིན་ནོ། ། ཀུན་ལས་བཏུས་སུ་གཞན་དོན་བསྒྲུབ་
བྱ་ཡང་དག་གི་མཚན་ཉིད་འཆད་པའི་ཚིག་ཟུར་དུ་བདག་ཉིད་ཀྱི་ནི་
སྒྲ་སྨོས་པ་ཆོས་ཅན། དགོས་པ་ཡོད་དེ། ཆོས་ཅན་སྒྲ་ལྟ་བུ་གཅིག་
ལ་རང་བཞན་གྱི་བསྟན་བཅོས་ལས། རྟག་མི་རྟག་དང་། བདག་
ཡོད་ མེད་ལ་ སོགས་ པའི་ ཆོས་ རྣམས་ དུ་ མ་ རྣམ་ པར་ བཞག་ ཀྱང་།
རྩོད་པའི་ཚེ། དེ་སྒྲུབ་ཀྱི་སྔ་རྒོལ་བདག་ཉིད་ཀྱིས་འདོད་ཡུལ་དུ་
བྱས་པའི་དེ་སྒྲུབ་ཀྱི་ཆོས་དང་ཆོས་ཅན་གྱི་ཚོགས་དོན་གཅིག་པུ་དེ་
སྒྲུབ་ཀྱི་བསྒྲུབ་བྱ་ཡང་དག་ཡིན་གྱི། དེ་སྒྲུབ་ཀྱི་སྔ་རྒོལ་ཡང་དག་
གིས་ཁས་བླངས་པའི་ལུང་དོན་མཐའ་དག་དེ་སྒྲུབ་ཀྱི་བསྒྲུབ་བྱ་ཡང་
དག་མ་ཡིན་ནོ། །ཞེས་རྟོགས་པའི་ཆེད་ཡིན་པའི་ཕྱིར། གཉིས་པ་
ལ། རང་སྒྲ་སྨོས་དགོས་པ་འཐད་པའི་ཕྱོགས་བཞག་པ་དང་། མི་
འཐད་པའི་ཕྱོགས་སུན་དབྱུང་བའོ། །དང་པོ་ལ། གཞན་སྡེ་ལུང་
དོན་བསྒྲུབ་བྱར་འདོད་པ་དགག་པ་དང༌། རང་སྡེ་ལུང་དོན་བསྒྲུབ་
བྱར་འདོད་པ་དགག་པའོ། ། དང་པོ་ལ། མདོར་བསྟན་པ་དང་
རྒྱས་པར་བཤད་པ་གཉིས། དང་པོ་ནི། རང་རེས། ཆོས་ཅན་
གཅིག་ལ་བསྟན་བཅོས་ལས། ཞེས་པར། དེ་སྒྲུབ་ཀྱི་སྔ་རྒོལ་ཡང་
ཁམས
624
-



རྣམ་འགྲེལ་ལེའུ་བཞི་བའི་ཊཱིཀྐ
དག་གིས་ཁས་བླངས་པའི་ལུང་དོན་མཐའ་དག་དེ་སྒྲུབ་ཀྱི་གཞན་དོན་
བསྒྲུབ་བྱ་ཡང་དག་ཡིན་པ་བཅད་པའི་ཕྱིར་དུ་ཀུན་ལས་བཏུས་སུ་
གཞན་དོན་བསྒྲུབ་བྱ་ཡང་དག་གི་མཚན་ཉིད་འཆད་པའི་ཚིག་ཟུར་དུ་
རང་ཉིད་ཅེས་པའི་ཚིག་སྨོས་པ་ཡིན་བྱས་པ་ལ། གལ་ཏེ་སྤྱོད་པ་བ་
དང་གྲངས་ཅན་པ་ན་རེ། གོང་གི་དེ་མི་འཐད་པར་ཐལ། བྱེ་བྲག་
པས་བྱས་རྟགས་ཀྱིས་སྒྲ་མི་རྟག་པར་སྒྲུབ་པ་དེའི་ཚེ་ན། གཟེག་
ཟན་གྱི་ལུང་དོན་ཐམས་ཅད་དེ་སྒྲུབ་ཀྱི་བསྒྲུབ་བྱར་གཟུང་དགོས་པས་
དེའི་ལུང་དོན་དེ་ལྟ་བུ་གཅིག་རབ་ཏུ་གནོད་ནའང་། . བྱས་པ་སྒྲ་མི་
རྟག་པར་སྒྲུབ་པའི་འགལ་བའི་གཏན་ཚིགས་དང༌། བྱས་ པའི་་་
རྟགས་ཀྱིས་སྒྲ་མི་རྟག་པར་སྒྲུབ་པའི་དམ་བཅའ་བ་དག་ཚད་མས་
བསལ་བའི་སྐྱོན་དུ་འགྱུར་བའི་ཕྱིར། བྱེ་བྲག་པས་དེའི་ཚེ་ན་གཟེག་
ཟན་གྱི་བསྟན་བཅོས་ཀྱི་དོན་ཐམས་ཅད་དེ་བསྒྲུབ་བྱར་གཟུང་དགོས་
ཏེ། བྱེ་བྲག་པས་གཟེག་ཟན་གྱི་བསྟན་བཅོས་དེ་ཚད་མར་ཁས་
བླངས་པའི་ཕྱིར་ཟེར་ན། སྤྱོད་པ་བ་དང་གྲངས་ ཅན་པ་འདིའི་
ཕྱོགས་སྔ་སྨྲ་བ་པོ་ཡིན་པར་ཚད་ཆེན་ལས་བཤད་ཅིང་། གྲོ་ལུང་པ་
ཆེན་པོ་ཡང་བཞེད་དོ། །བྱེ་བྲག་པ་འདིའི་ཕྱོགས་སྔ་བ་པོ་མ་ཡིན་ཏེ།
བྱེ་བྲག་པ་རང་ཉིད་ཀྱིས་བཀོད་པའི་སྦྱོར་བ་ལ་རང་ཉིད་ཀྱིས་སུན་
འབྱིན་པ་མི་རིགས་པའི་ཕྱིར། ཤེས་བྱ་ཆོས་ཅན། བྱེ་བྲག་པས་
བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པ་ན་དྲི་རྟག་པ་སའི་ཡོན་
ཏན་བཟློག་པས་ཀྱང་བྱས་པ་སྒྲ་མི་རྟག་པར་སྒྲུབ་པའི་འགལ་བའི་
གཏན་ཚིགས་སུ་འགྱུར་བར་ཐལ། བྱེ་བྲག་པས་ད་ལྟར་བཀོད་པའི་
ཚེ་ན། བྱས་པའི་རྟགས་ཀྱིས་དྲི་རྟག་པ་སའི་ཡོན་ཏན་བཀག་པས་
ཀྱང་གཟེག་ཟན་གྱི་བསྟན་བཅོས་ཀྱི་དོན་གཅིག་ལ་གནོད་པར་འགྱུར་
བའི་ཕྱིར། རྟགས་ཁྱབ་ཁས། བྱས་པ་ལ་ཁོ་ན་རེ། བྱེ་བྲག་པས་
625 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེའི་ཚེ་དྲི་རྟག་པ་ སའི་ཡོན་ཏན་ལ་གནོད་པས་བྱས་པ་དེ་སྒྲུབ་ཀྱི་
འགལ་རྟགས་སུ་འགྱུར་བ་མིན་ཏེ། དྲི་རྟག་པ་སའི་ཡོན་ཏན་སྒྲའི་
སྟེང་དུ་སྒྲུབ་པ་སྐབས་སུ་བབ་པ་མ་ཡིན་པའི་ཕྱིར་ཟེར་ན། འོ་ན།
ཤེས་བྱ་ཆོས་ཅན། བྱེ་བྲག་པས་བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ཚེ་ན། སྒྲ་རྟག་པ་ནམ་མཁའི་ཡོན་ཏན་བཀག་པས་ཀྱང་
བྱས་ པ་ དེ་ སྒྲུབ་ ཀྱི་ འགལ་ རྟགས་ སུ་ འགྱུར་ བ་ མ་ ཡིན་ པར་ ཐལ།
སྒྲའི་སྟེང་དུ་སྒྲུབ་པ་སྐབས་སུ་བབ་པ་མིན་པ་དེ་ནི་གཞན་སྒྲ་རྟག་པ་
ནམ་མཁའི་ཡོན་ཏན་ལའང་མཚུངས་པའི་ཕྱིར། བྱས་པ་ལ་ཁོ་ན་རེ།
དེ་མཚུངས་པ་མ་གྲུབ་སྟེ། ཅི་སྟེ་བྱས་པའི་རྟགས་ཀྱིས་སྒྲ་མི་རྟག་
པར་སྒྲུབ་པའི་སྐབས་འདིར་ཆོས་ཅན་སྒྲའི་རྩོད་པ་སྐབས་སུ་བབ་པ་
ཡིན་ པའི་ ཕྱིར། སྒྲའི་ཆོས་ སུ་ གྱུར་ པའི་ ཡོན་ནམ་ ལ་ གནོད་ན།
སྐབས་ཀྱི་བསྒྲུབ་བྱ་ཁོ་ན་ལ་གནོད་པ་ཡིན་གྱིས་དྲི་རྟག་པ་སའི་ཡོན་
ཏན་ལ་གནོད་པས་སྐབས་ཀྱི་བསྒྲུབ་བྱ་ལ་མི་གནོད་དེ། དེ་སྒྲའི་
ཆོས་མ་ཡིན་པའི་ཕྱིར་ཟེར་ན། བྱས་པའི་རྟགས་ཀྱིས་སྒྲ་མི་རྟག་
པར་སྒྲུབ་པ་དེའི་ཚེ། སྒྲ་རྟག་པ་ནམ་མཁའི་ཡོན་ཏན་དང་། དྲི་
རྟག་པ་སའི་ཡོན་ཏན་བཀག་པས། བྱས་པ་སྒྲ་མི་རྟག་པར་སྒྲུབ་
པའི་འགལ་རྟགས་སུ་འགྱུར་མི་འགྱུར་མཚུངས་པར་ཐལ། དེའི་ཚེ་
དེ་གཉིས་བཀག་པས་གཟེག་ཟན་གྱི་བསྟན་བཅོས་ཀྱི་དོན་ལ་གནོད་པ་
ཉིད་དུ་མཚུངས་པའི་ཕྱིར། ཁྱབ་གསལ་ཁས། བྱས་པ་ལ་ཁོ་ན་རེ།
བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ཚེ་ན། དྲི་རྟག་པ་
སའི་ཡོན་ཏན་བཀག་པས་བྱས་པ་སྒྲ་མི་རྟག་པར་སྒྲུབ་པའི་འགལ་
རྟགས་སུ་མི་འགྱུར་ཏེ། དྲི་རྟག་པ་སའི་ཡོན་ཏན་བྱས་རྟགས་ཀྱིས་
སྒྲ་ མི་ རྟག་ པར་ སྒྲུབ་ པའི་ བསྒྲུབ་ བྱ་ ཡང་ དག་ མ་ ཡིན་ པའི་ ཕྱིར།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཚེ་སྒྲ་རྟག་པ་ནམ་མཁའི་
- 626 -



རྣམ་འགྲེལ་ལེའུ་བཞི་བའི་ཊཱིཀྐ
ཡོན་ཏན་བཀག་པས། བྱས་ པ་སྒྲ་མི་རྟག་པར་སྒྲུབ་པའི་འགལ་
རྟགས་སུ་འགྱུར་ཏེ། སྒྲ་རྟག་པ་ནམ་མཁའི་ཡོན་ཏན་དེ་བྱས་རྟགས་
ཀྱིས་དེ་སྒྲུབ་ཀྱི་བསྒྲུབ་བྱ་ཡང་དག་ཡིན་པའི་ཕྱིར། དེ་སྒྲུབ་པ་ནི།
ཅི་སྟེ་སྒྲ་རྟག་པ་ནམ་མཁའི་ཡོན་ཏན་དེ་སྒྲུབ་པའི་བསྒྲུབ་བྱ་ཡང་དག་
ཡིན་ཏེ། ཆོས་ཅན་སྒྲའི་ཆོས་ཡིན་པ་དང༌། སྒྲ་མི་རྟག་པར་སྒྲུབ་
པའི་བསྒྲུབ་བྱའི་སྤྱིའི་ཕྱོགས་གཅིག་ཡིན་པ་སོགས་ཀྱི་སྒྲུབ་བྱེད་ཀྱིས་སྒྲ་
རྟག་པ་ནམ་ཡོན་དེ་སྒྲ་མི་རྟག་པར་སྒྲུབ་པའི་སྔ་རྒོལ་གྱི་འདོད་ཡུལ་གྱི་
བསྒྲུབ་བྱ་ཡང་དག་ཡིན་པར་བརྗོད་ཅིང་། དེ་ཡང་དེ་སྒྲུབ་ཀྱི་་༌༌་
འབྲས་རྟགས་ཡང་དག་ཡིན་པར་བརྗོད་དོ་ཞེ་ན། སྒྲ་རྟག་པ་ནམ་
ཡོན་དེ་སྒྲུབ་ཀྱི་བསྒྲུབ་བྱ་ཡང་དག་ཡིན་པ་འགོག་པ་ལ། གནས་
སྐབས་ཞེས་སོགས་ཤོ་ལོ་ཀ་གཅིག་གསུངས། ཆོས་ཅན་སྒྲའི་ཆོས་
ཡིན་པ་སོགས། སྒྲ་རྟག་པ་ནམ་ཡོན་སྒྲ་མི་རྟག་པར་སྒྲུབ་པའི་་་༌་
བསྒྲུབ་བྱ་ཡང་དག་ཏུ་སྒྲུབ་པའི་འབྲས་རྟགས་ཡང་དག་ཡིན་པ་འགོག་
པ་ལ། འབྲས་བུའི་ཞེས་སོགས་ཤོ་ལོ་ཀ་གཅིགས་གསུངས། ཐོག་
མར་སྒྲ་མི་རྟག་པར་སྒྲུབ་པའི་སྔ་རྒོལ་སྒྲ་མི་རྟག་པ་ལ་དཔག་འདོད་
ཡོད་པ་དང༌། དེ་ལ་དཔག་འདོད་ཡོད་པ་དེ་རྟོགས་པའི་ཐབས་
དངོས་སུ་བསྟན་ནས། ཤུགས་ལ་སྒྲ་མི་རྟག་པར་སྒྲུབ་པའི་སྔ་རྒོལ་
སྒྲ་རྟག་པ་ནམ་ཡོན་ལ་དཔག་འདོད་དང་། དེ་དེ་ལ་དཔག་འདོད་
ཡོད་པ་རྟོགས་པའི་ཐབས་ཀྱང་མེད་པར་བསྟན་པ་ཡིན་ནོ། ། སྒྲ་མི་
རྟག་པར་སྒྲུབ་པའི་སྔ་རྒོལ་ཡང་དག་ཆོས་ཅན། ཁྱོད་སྒྲ་མི་རྟག་པ་
ལ་དཔག་འདོད་ཡོད་པའི་རྒྱུ་མཚན་དང་ཁྱོད་སྒྲ་མི་རྟག་པ་ལ་དཔག་
འདོད་ཡོད་པ་རྟོགས་པའི་ཐབས་ཡོད་དེ། ཁྱོད་ལ་སྒྲའི་མི་རྟག་པར་
སྒྲུབ་དགོས་ཀྱི་ཕྱི་རྒོལ་གྱིས་སྒྲ་མི་རྟག་པའི་སྒྲུབ་བྱེད་དྲིས་པའི་གནས་
སྐབས་འགའ་ཡིས་ཁྱོད་སྒྲ་མི་རྟག་པ་ལ་དཔག་འདོད་སྐྱེ་འགྱུར་ཞིང་།
- 627 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་དེ་དག་གིས། ཁྱོད་སྒྲ་མི་རྟག་
པ་ལ་དཔག་འདོད་ཡོད་པ་རྟོགས་པ་ཡང་། ཁྱོད་ཀྱིས་སྒྲ་མི་རྟག་
པའི་སྒྲུབ་བྱེད་བཀོད་པའི་སྐབས་ལས་རྟོགས་པར་འགྱུར་བའི་ཕྱིར།
སྒྲ་མི་རྟག་པར་སྒྲུབ་པའི་སྔ་རྒོལ་ཡང་དག་ཆོས་ཅན། ཁྱོད་སྒྲ་རྟག་
པ་ནམ་ཡོན་ལ་དཔག་འདོད་ཀྱང་མེད། ཁྱོད་སྒྲ་རྟག་པ་ནམ་ཡོན་
ལ་དཔག་འདོད་ཡོད་པ་རྟོགས་པའི་ཐབས་ཀྱང་མེད་དེ། ཁྱོད་ཀྱིས་
སྒྲ་ རྟག་ པ་ ནམ་ ཡོན་ གྱི་ སྒྲུབ་ བྱེད་ ཡང་ དག་ བཀོད་ པ་ ཡང་ མེད།།
ཁྱོད་ལ་སྒྲ་མི་རྟག་པར་སྒྲུབ་དགོས་ཀྱི་ཕྱི་རྒོལ་ཡང་དག་གིས་སྒྲ་རྟག་པ་
ནམ་ཡོན་གྱི་སྒྲུབ་བྱེད་ཡང་དག་དྲིས་པ་ཡང་མེད་པའི་ཕྱིར། མ་
ཁྱབ་པོ་ཞེ་ན། སྤྱོད་པ་བ་ཆོས་ཅན། ཁྱོད་རིགས་མི་རིགས་དཔྱོད་
པ་དང་བྲལ་བའི་གསལ་བར་དབང་གིས་ཕྱུག་པའི་རྒྱལ་རིགས་ངན་
པའི་སྤྱོད་པ་དང་མཚུངས་པ་ཡིན་ཏེ། ནན་གྱིས་སྒྲ་མི་རྟག་པར་
སྒྲུབ་པའི་སྔ་རྒོལ་ཡང་དག་ཁྱོད་ལ་སྐབས་ཀྱི་ཕྱི་རྒོལ་གྱིས་སྒྲ་རྟག་པ་
ནམ་ཡོན་གྱི་སྒྲུབ་བྱེད་ཡང་དག་དྲིས་པ་ཡང་མེད། ཁྱོད་ཀྱིས་དེ་
སྒྲུབ་བྱེད་ཡང་དག་བཀོད་པ་མེད་ཀྱང་ཁྱོད་སྒྲ་རྟག་པ་ནམ་ཡོན་འདི་
ལ་དཔག་འདོད་ཡོད་ཅེས་པ་བདེན་ཞེན་གྱིས་དམ་འཆའ་བ་པོའི་རྒོལ་
བ་ཡིན་པའི་ཕྱིར། ཆོས་ཅན་སྒྲའི་ཆོས་ཡིན་པ་སོགས་ཆོས་ཅན།
ཁྱོད་སྒྲ་རྟག་པ་ནམ་ཡོན་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་
ཡིན་པར་སྒྲུབ་པའི་འབྲས་བུའི་རྟགས་ཡང་དག་ཅན་མིན་པར་བརྗོད་
དེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཁྱབ་པ་འཁྲུལ་བ་ཡི་སྒོ་ནས་ནི་
ཁྱོད་དེ་སྒྲུབ་ཀྱི་འབྲས་རྟགས་ཡང་དག་ཡིན་པ་ལ་ཚད་མས་གནོད་
པར་འགྱུར་བ་ཡིན་པའི་ཕྱིར། རབ་ཏུ་གནོད་ནའང་གཏན་ཚིགས་
དང༌། ཞེས་པ་ལ་ཁྱབ་པ་མེད་ཀྱི་ལན་འདེབས་པ་ལ་ལུང་དོན་སྒྲ་
རྟག་པ་ནམ་ཡོན་ལ་ཚད་མས་གནོད་ཀྱང༌། གཞན་སྒྲ་མི་རྟག་པ་ལ་
- 628 -



རྣམ་འགྲེལ་ལེའུ་བཞི་བའི་ཊཱིཀྐ
ཅི་ཞིག་གནོད་དེ་མི་གནོད་པར་ཐལ། སྒྲ་རྟག་པ་ནམ་ཡོན་མེད་ན་
སྒྲ་ མི་ རྟག་ པ་ མི་ འབྱུང་ བའི་ འབྲེལ་ པ་ ཡོད་ པ་ མིན་ པའི་ ཕྱིར།
གཉིས་པ་ལ། དངོས་སྟོབས་ཡུལ་ལ་ལུང་གནོད་བྱེད་དུ་མི་རུང་བ།
ལུང་གིས་གནོད་པའི་ཡུལ་ངོས་བཟུང་བ། དེའི་ལན་དགག་པའོ། །
དང་པོ་ནི། ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་ཚེ་ན། སྒྲ་རྟག་པ་ནམ་ཡོན་ལ་གནོད་ན། བྱས་པ་སྒྲ་མི་རྟག་
པར་སྒྲུབ་པའི་འགལ་རྟགས་དང་། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་བསྒྲུབ་བྱ་ལ་ཚད་མས་གནོད་པ་ཡིན་ཏེ། བྱས་རྟགས་ཀྱིས་
སྒྲ་མི་རྟག་པར་སྒྲུབ་པ་དེའི་ཚེ་ལུང་དོན་གཅིག་ལ་ཡང་མི་གནོད་པར་
རང་གི་བསྒྲུབ་བྱ་སྒྲུབ་དགོས་པའི་ཕྱིར་ཏེ། ལུང་དེ་གཞལ་བྱའི་ཀུན་
ལ་སྒྲུབ་བྱེད་ཚད་མ་ཡིན་པའི་ཕྱིར། དཔེར་ན། ཚད་མ་གཞལ་
བྱའི་གནས་ཀུན་ལ་འཇལ་བྱེད་དུ་འཇུག་པས་རྟགས་ཡང་དག་ཡིན་ན།
ཚད་མས་ཡུལ་གཅིག་ལ་ཡང་མི་གནོད་པར་རང་གི་བསྒྲུབ་བྱ་སྒྲུབ་
དགོས་པ་བཞིན་ནོ་ཟེར་ན། ཤེས་བྱ་ཆོས་ཅན། ལུང་དེ་གཞལ་
བྱའི་གནས་ཀུན་ལ་སྒྲུབ་བྱེད་ཚད་མ་མ་ཡིན་པར་ཐལ། དངོས་
སྟོབས་རྗེས་དཔག་གིས་རང་གི་སྤྱོད་ཡུལ་གྲུབ་པ་ལ། ལུང་གི་སྒྲུབ་
བྱེད་ལ་ལྟོས་པ་མེད་པར་བཤད་ཟིན་པའི་ཕྱིར། གང་དུ་ན། རྗེས་
སུ་དཔག་པའི་ཡུལ་ལ་ཚིག །ཅེས་པར་རོ། །གཞན་ཡང་༌། དངོས་
སྟོབས་ཡུལ་ལ་དཔྱོད་པ་དེའི་ཚེ། བསྟན་བཅོས་སྒྲུབ་བྱེད་ཚད་མར་
ཁས་བླངས་པ་ལ་ལྟོས་པ་དེ་མ་ཡིན་པར་ཐལ། དངོས་སྟོབས་རྗེས་
དཔག་དེས་གྲུབ་པའི་དོན་དེ་ནི། ལུང་སྒྲུབ་བྱེད་ཡང་དག་ཏུ་ཁས་
བླངས་་ལ་ལྟོས་པ་མེད་པར་དངོས་སྟོབས་རྗེས་དཔག་གིས་ལེགས་པར་
གྲུབ་པའི་ཕྱིར། ཁོ་ན་རེ། དངོས་སྟོབས་རྗེས་དཔག་གི་ཡུལ་ལ་
དཔྱོད་པ་དེའི་ཚེ་ན། ལུང་སྒྲུབ་བྱེད་ཡང་དག་ཏུ་ཁས་མི་ལེན་ན།།
- 629 -
R
씅



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
ལུང་དོན་ལ་རྩོད་པ་དོར་བར་འགྱུར་རོ་ཞེ་ན། དེ་མ་ཡིན་པར་ཐལ།
དངོས་སྟོབས་རྗེས་དཔག་གི་ཡུལ་ལ་དཔྱོད་པ་དེའི་ཚེ་སངས་རྒྱས་པས་
ལུང་སྒྲུབ་བྱེད་ཡང་དག་ཏུ་ཁས་བླངས་པ་མེད་པའི་ཕྱིར། ཁོ་ན་རེ།
དངོས་སྟོབས་རྗེས་དཔག་གི་ཡུལ་ལ་ལུང་སྒྲུབ་བྱེད་ཚད་མ་ཡིན་པར་
ཐལ། དངོས་ སྟོབས་ རྗེས་ དཔག་ གི་ ཡུལ་ ལ་ དཔྱོད་ པ་ དེའི་ཚེ།
ལུང་དོན་གཏན་ལ་འབེབས་པ་ཡོད་པའི་ཕྱིར་ཞེ་ན། དངོས་སྟོབས་
རྗེས་དཔག་གི་ཡུལ་ལ་དཔྱོད་པ་དེའི་ཚེ་ལུང་དོན་ལ་དཔྱོད་པ་ཡོད་
ཀྱང༌། དངོས་སྟོབས་རྗེས་དཔག་གི་ཡུལ་ལ་ལུང་སྒྲུབ་བྱེད་ཚད་མར་
ཁས་ལེན་པའི་ཡན་ལག་མ་ཡིན་ཏེ། དངོས་སྟོབས་རྗེས་དཔག་གི་
ཡུལ་ལ་དཔྱོད་པ་འདི་ནི། དཔྱད་གསུམ་གྱིས་དག་པའི་ལུང་ཤིན་ཏུ་
ལྐོག་གྱུར་ལ་སྒྲུབ་བྱེད་ཚད་མར་ཁས་ལེན་པའི་ཐབས་ཡིན་པའི་ཕྱིར།
གཉིས་པ་ནི། ཁོ་ན་རེ། ཤེས་བྱ་ཆོས་ཅན། ལུང་རྣམ་དག་
གནོད་སྒྲུབ་ཏུ་འཇུག་པའི་དུས་མེད་པར་ཐལ། དངོས་སྟོབས་རྗེས་
དཔག་གི་ཡུལ་ལ་དཔྱོད་པ་དེའི་ཚེ། ལུང་རྣམ་དག་གནོད་སྒྲུབ་ཏུ་
མི་འཇུག་པའི་ཕྱིར་ཟེར་ན། དེའི་ལན་སྟོན་པ་ལ། དེ་ལྟར་ཞེས་
སོགས་གསུངས། དེའི་ཚུལ་ནི། དཔྱད་གསུམ་གྱིས་དག་པའི་
ལུང་སྒྲུབ་བྱེད་ཡང་དག་ཏུ་ཁས་ལེན་པའི་དུས་སྟོན་པ་ལ། དེ་ལྟར་
ཞེས་སོགས་རྐང་པ་ཕྱེད་དང་གསུམ་གསུངས། དེ་གནོད་བྱེད་དུ་
འཇུག་པའི་དུས་སྟོན་པ་ལ། དེའི་ཚེ་ཞེས་སོགས་རྐང་པ་ཕྱེད་དང་
བཞི་གསུངས། དཔྱད་གསུམ་གྱིས་དག་ པའི་ལུང་སྒྲུབ་བྱེད་ཡང་
དག་ཏུ་ཁས་ལེན་པའི་ཡུལ་ངོས་འཛིན་པ་ལ། གནས་གསུམ་པར་ནི།
ཞེས་སོགས་རྐང་པ་གཉིས་གསུངས། དཔྱད་གསུམ་གྱིས་དག་པའི་
ལུང་སྒྲུབ་བྱེད་དུ་ཁས་ལེན་པའི་སྐབས་དེར་ཡང་འབྲེལ་མེད་ཀྱི་ལུང་
དོན་ལ་གནོད་པས་སྐབས་ཀྱི་བསྒྲུབ་བྱ་ལ་གནོད་པ་དེ་སྤང་དགོས་
- 630 -



རྣམ་འགྲེལ་ལེའུ་བཞི་བའི་ཊིཀྐ
སམ་ཞེ་ན། དེ་མི་དགོས་པར་སྟོན་པ་ལ། དེར་ཡང་ཞེས་སོགས་ཤོ་
ལོ་ཀ་གཅིག་གསུངས། གཞལ་བྱའི་གནས་དང་པོ་གཉིས་ལ་ཡང་།
དཔྱད་གསུམ་གྱིས་དག་པའི་ལུང་དེ་སྒྲུབ་བྱེད་ཡང་དག་ཏུ་ཁས་བླང་
བར་བྱ་བ་ཡིན་ཏེ། ལུང་དེ་གཞལ་བྱའི་གནས་ཀུན་ཀུན་ལ་སྒྲུབ་
བྱེད་ཚད་མ་ཡིན་པའི་ཕྱིར་ཟེར་ན། དེ་མ་གྲུབ་ཅེས་སྟོན་པ་ལ།
དཔྱད་ པ་ ཀུན་ ལ་ ཞེས་ སོགས་ གསུངས། ཤེས་ བྱ་ ཆོས་ ཅན།
དངོས་སྟོབས་རྗེས་དཔག་གི་ཡུལ་ལ་ལུང་རྣམ་དག་སྒྲུབ་བྱེད་ཡང་དག་
ཏུ་མི་འཇུག་ཀྱང༌། ལུང་རྣམ་དག་སྒྲུབ་བྱེད་དུ་འཇུག་པའི་དུས་
ཡོད་དེ། སྔར་བཤད་པ་དེ་ལྟར་ཡུལ་དང་པོ་གཉིས་ལ་དཔྱད་པས་
རྣམ་པར་དག་པ་ན། དེའི་རྗེས་སུ་ཤིན་ཏུ་ལྐོག་གྱུར་ལ་དཔྱོད་པ་
དེའི་ཚེ་ན། དཔྱོད་གསུམ་གྱིས་དག་པའི་བསྟན་བཅས་སྒྲུབ་བྱེད་དུ་
ཡོངས་སུ་འཛིན་པར་འདོད་པའི་དུས་ཡིན་པའི་ཕྱིར། ཆོས་ཅན།
དངོས་སྟོབས་རྗེས་དཔག་གི་ཡུལ་ལ་ལུང་རྣམ་དག་གནོད་བྱེད་དུ་མི་
འཇུག་ཀྱང་། ལུང་རྣམ་དག་གནོད་བྱེད་དུ་འཇུག་པའི་དུས་ཡོད་དེ།
ཤིན་ཏུ་ལྐོག་གྱུར་ལ་དཔྱོད་པ་དེའི་ཚེ། དཔྱད་གསུམ་གྱིས་དག་པའི་
བསྟན་བཅོས་ཀྱིས་ནི་སྤྱིན་པ་བཏང་བ་ལས་ལོངས་སྤྱོད་མི་འབྱུང་བ་
ལྟ་བུ་ལ་གནོད་པར་འགྱུར་པའི་ཕྱིར་ཏེ། དེ་འདྲའི་བསྟན་བཅོས་
དེས་གྲུབ་པའི་དོན་ལ་བསྟན་བཅོས་དེའི་དོན་དེ་དང་ནི་འགལ་བར་
སེམས་པ་མི་རུང་བའི་ཕྱིར། དེ་ཆོས་ཅན། དངོས་སྟོབས་རྗེས་
དཔག་གི་ཡུལ་ལ་ལུང་རྣམ་དག་སྒྲུབ་བྱེད་ཡང་དག་ཏུ་མི་འཇུག་ཀྱང་།
ལུང་ རྣམ་ དག་ སྒྲུབ་ བྱེད་ ཡང་ དག་ ཏུ་ འཇུག་ པའི་ ཡུལ་ ཡོད་ དེ།
གཞལ་བྱའི་གནས་དང་པོ་གཉིས་ལ་དཔྱད་པས་དག་ནས། གནས་
གསུམ་པ་ཤིན་ཏུ་ལྐོག་གྱུར་ལ་ནི་ཚད་མས་དཔྱོད་པ་འཕོ་བ་ན་དཔྱད་
གསུམ་གྱིས་དག་པའི་བསྟན་བཅོས་སྒྲུབ་བྱེད་ཚད་མར་ཁས་ལེན་པར་
- 631 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རིགས་ པ་ དང་ ལྡན་ པ་ ཡིན་པའི་ཕྱིར། དེ་ཆོས་ཅན། དངོས་་་
སྟོབས་རྗེས་དཔག་གི་ཡུལ་ལ་དཔྱོད་པར་མ་ཟད། ཤིན་ཏུ་ལྐོག་གྱུར་
པའི་དཔྱོད་པའི་སྐབས་དེར་ཡང་། རྟགས་ཡང་དག་གི་རྣམ་བཞག་
བྱེད་པའི་ཚེ། རྟགས་ཡང་དག་ཡིན་ན། རང་གི་བསྒྲུབ་བྱའི་ཆོས་
དང་ནི་མེད་ན་མི་འབྱུང་པའི་འབྲེལ་ཡུལ་གྱི་ལུང་དོན་ལ་གནོད་པས་
སྐབས་ ཀྱི་ བསྒྲུབ་ བྱ་ ལ་ གནོད་ པ་ ཉིད་ སྤང་ པར་ བྱ་ བ་ ཡིན་ གྱི།
འབྲེལ་མེད་ཀྱི་ལུང་དོན་གཞན་ལ་གནོད་པས་སྐབས་ཀྱི་བསྒྲུབ་བྱ་ལ་
གནོད་པ་སྤང་བར་བྱ་བ་མིན་ཏེ། དེ་ཡིན་ན་གནོད་པ་སྤང་དགོས་
ཐུག་ པ་ མེད་ པར་ ཐལ་ བའི་ སྐྱོན་ ཡོད་ པའི་ ཕྱིར་ རོ། ། ཁོ་ ན་ རེ།
གཞལ་བྱའི་གནས་དང་པོ་གཉིས་ལ་ཡང་ལུང་སྒྲུབ་བྱེད་ཡང་དག་ཏུ་
ཁས་བླང་བར་བྱ་བ་ཡིན་ཏེ། ལུང་དེ་གཞལ་བྱའི་གནས་ཀུན་ལ་
སྒྲུབ་བྱེད་ཚད་མ་ཡིན་པའི་ཕྱིར་ཟེར་ན། གཞལ་བྱའི་གནས་ལ་
དཔྱོད་པ་ཀུན་ལ་ བསྟན་བཅོས་དག་སྒྲུབ་བྱེད་ཡང་དག་ཏུ་གཟུང་
དགོས་ཞེས་པའི་ལུགས་འདི་རིགས་པ་ཡང་དག་གང་གིས་ཀྱང་བྱས་པ་
དེ་མ་ཡིན་པར་ཐལ། དེ་ལ་རིགས་པ་ཡང་དག་གིས་གནོད་པའི་
ཕྱིར། ཇི་ལྟར་གནོད་ན། ཕྱོགས་སྔ་ཁོང་དུ་ཆུད་པས་དེ་ནི་ལུང་
གིས་གྲུབ་མཐའ་ཤེས་པ་མེད་པ་རྣམས་ཀྱིས་དུ་བའི་རྟགས་ལས་དུ་
ལྡན་ལ་ལ་མེ་ནི་རྟོགས་པར་མི་འགྱུར་བར་ཐལ། གཞལ་བྱའི་གནས་
ཀུན་ལ་ལུང་སྒྲུབ་བྱེད་ཚད་མ་ཡིན་པའི་ཕྱིར། ཁོ་ན་རེ། མ་ཁྱབ་
སྟེ། ལུང་གི་གྲུབ་མཐའ་མི་ཤེས་པའི་གང་ཟག་དེས་ཀྱང་གཞལ་བྱའི་
གནས་ཀུན་ལ་ལུང་སྒྲུབ་བྱེད་ཚད་མར་ཁས་ལེན་ནོ་ཞེ་ན་། འོ་ན།
དེ་འདྲའི་གང་ཟག་དེ་ལུང་དང་པོ་ངོ་བོ་ཉིད་ཀྱིས་འབྲེལ་པ་གྲུབ་པའི་
རྒྱུ་མཚན་གྱིས་དེ་ལྟར་ཁས་ལེན་པ་ཡིན་ནམ། དེས་གཞལ་བྱའི་
གནས་ལ་དཔྱོད་པ་ཀུན་ལ་ལུང་སྒྲུབ་བྱེད་ཚད་མར་ཁས་བླང་པའི་
- 632 -



རྣམ་འགྲེལ་ལེའུ་བཞི་བའི་ཊིཀྐ
ཡོན་ཏན་དང༌། དེས་དེ་ཁས་བླངས་པའི་ཉེས་དམིགས་མཐོང་ནས་
དེ་ལྟར་ཁས་ལེན་པ་ཡིན། དང་པོ་མི་འཐད་དེ། དེ་འདྲའི་ལུང་སྐྱེ་
བོ་དེ་དང་འབྲེལ་མེད་རེང་བུར་སྐྱེས་བར་འགྱུར་བ་ཡིན་པའི་ཕྱིར།
ཞིང་ནི་རིགས་པ་འོག་མ་བསྡུས་པའོ། །གཉིས་པ་ལྟར་རོ་ཞེ་ན། དེ་
ཡང་མི་འཐད་པར་ཐལ། དེས་གཞལ་བྱའི་གནས་ལ་དཔྱོད་པ་ཀུན་
ལ་ལུང་སྒྲུབ་བྱེད་དུ་ཁས་མ་བླངས་པའི་ཡོན་ཏན་དང་ཁས་བླངས་
པའི་ཉེས་པ་གང་ཡང་མ་མཐོང་བའི་ཕྱིར། དེས་ན་སྤྱོད་པ་བ་ཆོས་
ཅན། གཞལ་བྱའི་གནས་ཀུན་ལ་ལུང་སྒྲུབ་བྱེད་ཡང་དག་ཏུ་ཁས་
ལེན་དགོས་ཞེས་པའི་གྲུབ་མཐའ་བགོས་པར་སླ་ཞིང་། འབྲལ་བར་
དཀའ་བ་མི་བཟད་པའི་གདོན་དང་འདྲ་བ་འདི་ནི་ཀྱེ་མ་སུ་ཡིས་ཁྱོད་
ལ་དབང་མེད་དུ་གསར་དུ་བགོས་པ་ཡིན་ཏེ་བགོས་པ་མ་ཡིན་པར་
ཐལ། ཁྱོད་དེ་དང་དང་པོ་ནས་ངོ་བོ་ཉིད་ཀྱིས་རྗེས་སུ་འབྲེལ་བ་ནི་
མེད། མི་འདོད་བཞིན་ཏུ་གསར་དུ་རྗེས་སུ་འབྲེལ་བ་ཡིན་པའི་ཕྱིར།
ཞེས་དཔྱས་པའོ། ། གསུམ་པ་ལ། དངོས་ སྟོབས་ཡུལ་ལ་ལུང་གི་
སྒྲུབ་བྱེད་དགག དོན་བསྡུ་བ། རྩོད་པ་སྤང་བའོ། །
དང་པོ་ལ། ཁྱབ་ པ་ལུང་ལ་ལྟོས་པ་དགག ལུང་དོན་་་་
བཀག་ཀྱང་མི་འཁྲུལ་པའི་སྒྲུབ་བྱེད་ལ་ལུང་གིས་མི་གནོད་པ། ལུང་
དོན་བཀག་པ་རྒོལ་པའི་སྐྱོན་དུ་འདོད་པ་དགག་པའོ། །
དང་པོ་ནི། ཁོ་ན་རེ། གལ་ཏེ་བྱས་རྟགས་ཀྱིས་སྒྲ་མི་རྟག་
པར་སྒྲུབ་པའི་ཚེ། སྒྲ་རྟག་པ་ནམ་ཡོན་བཀག་ན། བྱས་པ་སྒྲ་མི་
རྟག་པར་སྒྲུབ་པའི་འགལ་རྟགས་སུ་འགྱུར་ཏེ། མཐུན་དཔེ་ལ་སྟེ་
མཐུན་དཔེའི་སྟེང་དུ་ཁས་བླངས་པའི་བསྟན་བཅོས་ཀྱི་དོན་ཀུན་བྱས་
པའི་རྟགས་ཀྱིས་སྒྲ་མི་རྟག་པར་བྱེད་པ་གཅིག་ཉིད་ལ་སྟེ་དེའི་ཚེ་ན་
ཡང་བསྒྲུབ་བྱར་བསྟན་པའི་སྒོ་ནས་བྱས་པ་སྒྲ་མི་རྟག་པར་སྒྲུབ་པར་
- 633 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བྱེད་པའི་རྟགས་ཡང་དག་ཏུ་འགྱུར་རོ་ཞེ་ན། མཐུན་དཔེའི་སྟེང་དུ་
ཁས་བླངས་པའི་ལུང་སྟོན་ཀུན་བྱས་རྟགས་ཀྱིས་སྒྲ་མི་རྟག་པར་སྒྲུབ་
པའི་བསྒྲུབ་བྱ་བྱེད་དགོས་པ་དེ་མ་ཡིན་པར་ཐལ། དེ་ལྟར་བྱེད་
དགོས་ཞེས་པའི་ལུགས་འདི་ནི་འཇིག་རྟེན་ལས་འདས་པའི་ལུགས་
ཡིན་པའི་ཕྱིར། གཞན་ཡང༌། བྱས་རྟགས་ཀྱིས་སྒྲ་མི་རྟག་པར་
སྒྲུབ་པའི་ཚེ་ན། སྒྲ་རྟག་པ་ནམ་ཡོན་གྱི་ཆོས་ནི་མ་གྲུབ་པས་སྒྲ་མི་
རྟག་པ་མ་གྲུབ་པར་ནི་ཇི་ལྟར་འགྱུར་ཏེ་མི་འགྱུར་བར་ཐལ། སྒྲ་
རྟག་པ་ནམ་ཡོན་དང༌། སྒྲ་མི་རྟག་པ་གཉིས་ལ་འབྲེལ་པ་མེད་པའི་
ཕྱིར། གཞན་ཡང་། བྱས་པ་ཆོས་ཅན། ཁྱོད་ཀྱིས་སྒྲ་རྟག་པ་
ནམ་ཡོན་ལ་གནོད་པས་ཁྱོད་སྒྲ་མི་རྟག་པར་སྒྲུབ་པའི་གཏན་ཚིགས་
སྐྱོན་ལྡན་ཇི་ལྟར་ཡིན་པ་མི་འཐད་པར་ཐལ། ཁྱོད་ཀྱིས་དེ་ལ་་་་
གནོད་ཀྱང་ཁྱོད་དེ་སྒྲུབ་ཀྱི་རྟགས་ཡང་དག་ཡིན་པར་བརྗོད་པའི་ཕྱིར་
ཏེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཚུལ་གསུམ་གྲུབ་པ་ཡིན་པའི་
ཕྱིར། ཁོ་ན་རེ། མཐུན་དཔེའི་སྟེང་དུ་ཁས་བླངས་པའི་ལུང་དོན་
ཀུན་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་བསྒྲུབ་བྱར་ཁས་ལེན་
མི་དགོས་ཀྱང་། རྟགས་ཡང་དག་ཏུ་འགྱུར་བ་ལ་ཤེས་འདོད་ཆོས་
ཅན་དེའི་ཁྱད་ཆོས་ནི་མ་ལུས་པས་རྟགས་ལ་ཁྱབ་པ་མཐུན་དཔེའི་
སྟེང་དུ་བསྟན་པ་དགོས་པའི་ཕྱིར་ཞེ་ན། དེ་མི་དགོས་པར་ཐལ།
དེ་འདྲའི་ཁས་བླངས་པ་མེད་པ་ཁོ་ནར་ནི་སྐྱེ་བོས་ཚིག་སྨྲ་བ་དང་དུད་
པ་སོགས་ཀྱི་རྟགས་ལས་ངག་སྨྲ་བའི་སྐྱེས་བུ་ཕ་རོལ་པོ་སེམས་ལྡན་
དང་། དུ་ལྡན་ལ་ལ་མེ་ལ་སོགས་པ་རྗེས་སུ་དཔོག་པར་བྱེད་ནུས་
པའི་ཕྱིར། གཉིས་པ་ནི། དེ་བསྒྲུབ་ཡིན་ན་དེ་སྒྲུབ་བརྗོད། །ཅེས་
པའི་དོན་བསྡུ་བ་ནི། སྒྲའི་སྟེང་དུ་རང་བཞིན་མི་རྟག་པ་དག་སྒྲུབ་
པར་བྱེད་པའི་དོན་བྱས་པ་ཆོས་ཅན། ཁྱོད་ཀྱིས་གང་ཟག་འགའ་
— 634 –
.
--
་་ ，
，，



རྣམ་འགྲེལ་ལེའུ་བཞི་བའི་ཊཱིཀྐ
ཡིས་སྨྲ་བ་སྒྲ་རྟག་པ་ནམ་ཡོན་ལ་གནོད་པས་ཁྱོད་སྒྲ་མི་རྟག་པར་སྒྲུབ་
ནུས་ཀྱི་ངོ་བོ་ཉིད་ལས་ལྡོག་པ་མ་ཡིན་པར་ཐལ། ཁྱོད་ཀྱི་རྟགས་
ཀྱིས་དེ་སྒྲུབ་ཀྱི་ཚུལ་གསུམ་མི་འཁྲུལ་བ་གྲུབ་པའི་ཕྱིར། དུ་ལྡན་
ལའི་སྟེང་ དུ་ རྒྱུ་ མེ་ དག་ སྒྲུབ་ པར་ བྱེད་ པའི་ དོན་ དུ་ བ་ ཆོས་ ཅན།
གང་ཟག་འགའ་ཡིས་སྨྲ་བ་མེ་མེད་བརྒྱ་བྱིན་གྱི་སྤྱི་བོ་ལས་དུ་བ་སྐྱེ་བ་
ལ་གནོད་པས། ཁྱོད་དུ་ལྡན་ལ་ལ་མེ་ཡོད་པར་སྒྲུབ་ནུས་ཀྱི་ངོ་བོ་
ཉིད་ལས་ལྡོག་པ་མིན་ཏེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཚུལ་་་
གསུམ་མི་འཁྲུལ་བར་གྲུབ་པའི་ཕྱིར། འོ་ན། བྱས་པ་སྒྲ་མི་རྟག་
པར་སྒྲུབ་པའི་རྟགས་ཡང་དག་ཡིན་ན། བྱས་རྟགས་ལས་སྒྲ་མི་རྟག་
པར་ཇི་ལྟར་རྟོགས་ཤེ་ན། བྱས་པ་དེ་སྒྲུབ་ལ་རྟགས་ཡང་དག་ཏུ་
འགོད་པ་སྐབས་སུ་བབ་པའི་ཕྱི་རྒོལ་གཞན་དག་གིས་གཏན་ཚིགས་
བྱས་པ་དེ་ལས་ཅི་ལྟར་ཡང་སྒྲ་མི་རྟག་པར་རྟོགས་པར་འགྱུར་བ་མ་
ཡིན་པར་ཐལ། དེ་འདྲའི་ཕྱི་རྒོལ་ཡང་དག་དེས་བྱས་པ་དེ་སྒྲུབ་ཀྱི་
ཕྱོགས་ཆོས་དང་། བྱས་པ་དེ་ནི་དེ་སྒྲུབ་ཀྱི་འདོད་པའི་བསྒྲུབ་བྱའི་
ཆོས་མི་རྟག་པའི་དོན་དང་མེད་ན་མི་འབྱུང་བའི་འབྲེལ་བ་གྲུབ་པར་
རྟོགས་པའི་ཕྱིར། གསུམ་པ་ནི། སྤྱོད་པ་པ་དང་གྲངས་ཅན་ན་རེ།
བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་ཡང་དག་དེས་བྱས་
པ་སྒྲ་མི་རྟག་པ་ནམ་ཡོན་ལ་གནོད་བྱེད་དུ་བརྗོད་པའི་ཆ་ནས་བྱས་པ་
སྒྲ་མི་རྟག་པར་སྒྲུབ་པའི་རྟགས་སྐྱོན་ཅན་དུ་མི་འགྱུར་དུ་ཆུག་མོད།
དེས་བྱས་པ་སྒྲ་རྟག་པ་ནམ་ཡོན་ལ་གནོད་བྱེད་དུ་བརྗོད་པའི་ཆ་ནས།
ཁོ་དེ་སྒྲུབ་ཀྱི་སྔ་རྒོལ་སྐྱོན་ཅན་དུ་འགྱུར་རོ་ཞེ་ན། བྱས་རྟགས་ཀྱིས་
སྒྲ་མི་རྟག་པར་སྒྲུབ་པའི་སྔ་རྒོལ་ཡང་དག་དེས་བྱས་པ་སྒྲ་རྟག་པ་ནམ་
ཡོན་ལ་གནོད་བྱེད་དུ་བརྗོད་པའི་སྐབས་འདིར་དེ་སྒྲུབ་ཀྱི་སྔ་རྒོལ་
སྐྱོན་ཅན་དུ་འགྱུར་བའི་ཉེས་ པ་ ཅི་བྱས་ཏེ། མ་ བྱས་ པར་ ཐལ།
- 635 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེས་བྱས་པ་སྒྲ་རྟག་པ་ནམ་ཡོན་ལ་གནོད་བྱེད་དུ་བརྗོད་པའི་ཉེས་
པས་སྒྲ་རྟག་ སྟོན་གྱི་བསྟན་བཅོས་ཀྱི་དོན་སྒྲ་རྟག་པ་ནམ་ཡོན་ལ་་
གནོད་ བྱེད་ དུ་ ནི་ བྱས་ པ་ དེ་ གསར་ དུ་ སྐྱེས་ པ་ མིན་ པའི་ ཕྱིར་ཏེ།
དེས་གཏན་ཚིགས་བྱས་པ་དེ་སྒྲ་རྟག་པ་ནམ་ཡོན་ལ་གནོད་བྱེད་དུ་
བརྗོད་དམ་ མ་ བརྗོད་ཀྱང་རུང༌བྱས་ པ་ སྒྲ་རྟག་ པ་ནམ་ཡོན་དང་།
ངོ་བོ་ཉིད་ཀྱིས་འགལ་བས། བྱས་པ་དེ་ལ་གནོད་བྱེད་དུ་སྐྱེས་པའི་
ཕྱིར། ཁོ་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་
ཡང་དག་ཆོས་ཅན། ཁྱོད་དེ་སྒྲུབ་ཀྱི་ཕྱི་རྒོལ་བ་སྐྱོན་ཅན་ཡིན་ཏེ།
ཁྱོད་ཀྱིས་བྱས་པ་སྒྲ་རྟག་པ་ནམ་ཡོན་ལ་གནོད་བྱེད་དུ་བརྗོད་པས་
གང་ཟག་གཞན་གྱིས་ཀྱང་། བྱས་པ་སྒྲ་རྟག་པ་ནམ་ཡོན་ལ་གནོད་
བྱེད་ཡིན་པ་ཤེས་པར་བྱ་པའི་ཕྱིར་ཞེ་ན། དེ་འདྲའི་རྒོལ་བ་ཆོས་
ཅན། ཅིས་ཁྱོད་ཀྱིས་བྱས་པ་སྒྲ་རྟག་པ་ནམ་ཡོན་ལ་གནོད་བྱེད་དུ་
བརྗོད་ པས་ ཁྱོད་ དེ་ སྒྲུབ་ ཀྱི་ རྒོལ་ བ་ སྐྱོན་ ཅན་ མ་ ཡིན་ པར་ ཐལ།
དེའི་ཆ་ནས་ ཁྱོད་ ཀྱིས་ མི་ རིགས་ པ་ བྱེད་ པ་ མ་ ཡིན་ པའི་ ཕྱིར་ ཏེ།
གལ་ཏེ་ཁྱོད་ཀྱིས་བྱས་པ་སྒྲ་རྟག་པ་ནམ་ཡོན་ལ་གནོད་བྱེད་དུ་མ་
བརྗོད་ན་ཡང་གང་ཟག་གཞན་གྱིས་བྱས་པ་དེ་ཅི་སྒྲ་རྟག་པ་ནམ་ཡོན་
ལ་གནོད་བྱེད་ཡིན་ པ་ ཤེས་ པ་ མིན་ནམ་ སྟེ་ ཤེས་ པ་ ཡིན་ པའི་ ཕྱིར།
ཁོ་ན་རེ། གཏན་ཚིགས་བརྗོད་དམ་མ་བརྗོད་ཀྱང༌། ། ཞེས་པ་མ་
ཁྱབ་སྟེ། འོ་ན་སྒྲ་མི་རྟག་པར་སྒྲུབ་པའི་རྟགས་ཡང་དག་འགོད་
པར་ཁས་བླངས་ནས། དེ་སྒྲུབ་ཀྱི་རྟགས་ཡང་དག་མི་འགོད་པར་
མིག་ཤེས་ཀྱི་གཟུང་བྱ་དེ་སྒྲུབ་ཀྱི་རྟགས་སུ་འགོད་མཁན་གྱི་དེ་སྒྲུབ་ཀྱི་
ཕྱི་རྒོལ་པ་དེ་སྒྲ་མི་རྟག་པར་སྒྲུབ་པའི་རྒོལ་བ་སྐྱོན་ཅན་མ་ཡིན་པར་
ཐལ། རྒོལ་བ་དེས་མིག་ཤེས་ཀྱི་གཟུང་བྱ་སྒྲ་མི་རྟག་པར་སྒྲུབ་པའི་
རྟགས་སུ་བཀོད་ཀྱང་རུང་། མ་བཀོད་ཀྱང་རུང་སྟེ། མིག་ཤེས་ཀྱི་
- 636
4



རྣམ་འགྲེལ་ལེའུ་བཞི་བའི་ཊཱིཀྐ
གཟུང་བྱ་སྒྲ་མི་རྟག་པར་སྒྲུབ་པའི་གཏན་ཚིགས་ལྟར་སྣང་ཡིན་པའི་
ཕྱིར་ཞེ་ན། མི་མཚུངས་ཏེ། ཆོས་ཅན། སྒྲ་མི་རྟག་པར་སྒྲུབ་
པའི་རྟགས་ཡང་དག་འགོད་པར་ཁས་བླངས་ནས། དེ་སྒྲུབ་ཀྱིས་
རྟགས་ཡང་དག་མི་འགོད་པར་མིག་ཤེས་ཀྱི་གཟུང་བྱ་དེ་སྒྲུབ་ཀྱི་་་
རྟགས་སུ་འགོད་མཁན་གྱི་དེ་སྒྲུབ་ཀྱི་རྒོལ་པ་དེ། དེ་སྒྲུབ་ཀྱི་རྒོལ་བ་
སྐྱོན་ཅན་དུ་འགྱུར་ཏེ། དེས་དེ་སྒྲུབ་ཀྱི་རྟགས་ཡང་དག་འགོད་པར་
ཁས་བླངས་པ་གང་ཞིག ཁོས་སྒྲ་མི་རྟག་པར་སྒྲུབ་མི་ནུས་པའི་
གཏན་ཚིགས་དོན་མེད་བརྗོད་པའི་ཕྱིར། ཁྱབ་སྟེ། སྒྲ་མི་རྟག་
པར་སྒྲུབ་པའི་ནུས་པ་མེད་པའི་གཏན་ཚིགས་ལྟར་སྣང་གཞན་དག་ལ།
རང་གི་འདོད་ཡུལ་སྒྲ་མི་རྟག་པ་ཉིད་ནི་སྒྲུབ་པའི་ནུས་པ་མེད་པའི་
ཕྱིར། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྔ་རྒོལ་ཡང་དག་
དེས་བྱས་པ་དེ་སྒྲུབ་ཀྱི་རྟགས་ཡང་དག་ཏུ་བཀོད་པའི་སྐབས་འདིར་
དེ་སྒྲུབ་ཀྱི་རྒོལ་བ་སྐྱོན་ཅན་དུ་འགྱུར་བ་མ་ཡིན་ཏེ། བྱས་པ་དེ་སྒྲུབ་
ཀྱི་རྟགས་ཡང་དག་ཡིན་པའི་ཕྱིར། དེས་ན། གལ་ཏེ་ཕྱི་རོལ་
བསྟན་བཅོས་ལ་ལར་སྐྱེ་བོ་འགའ་ཡིས་བཤད་པའི་རིགས་པ་མ་ཡིན་
པ་སྒྲ་རྟག་པ་ནམ་ཡོན་བཀག་པས་ན། རིགས་པ་སྨྲ་བ་དག་གིས་
བཤད་པའི་སྒྲ་མི་རྟག་གཞན་པ་དག་ཀྱང་འགོག་པར་བྱེད་དགོས་ཞེས་
བྱ་བ་ནི། རྒྱལ་རིགས་ངན་པའི་ཆོས་ལུགས་དང་མཚུངས་པ་ཡིན་ཏེ།
མི་རིགས་པ་བཀག་པས་རིགས་པ་ཡང་འགོག་དགོས་པར་སྨྲ་བ་ཡིན་
པའི་ཕྱིར། གཉིས་པ་ནི། རྩ་བའི་ཕྱོགས་སྔ་མ་དོན་བསྡུས་ནས་
འགོག་པ་ནི། ཤོ་ལོ་ཀ་འདིས། སྒྲ་མི་རྟག་པར་སྒྲུབ་པ་ན། ཞེས་
པ་ནས། ཀྱེ་མ་སུ་ཡིས་བགོས་པ་ཡིན། ། ཞེས་པའི་བར་གྱི་དོན་་
བསྡུས་ནས། འདི་ནི་འཇིག་རྟེན་འདས་ལུགས་ཞེས་སོགས་ཀྱི་དོན་
བསྡུས་ནས་སྟོན་པ་ལ། དོན་ཀུན་ཞེས་སོགས་གསུངས་སོ། ། རྣམ་
- 637 -
44 A -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པ་ཀུན་ཏུ་བསྒྲུབ་བྱ་དང་སྒྲུབ་བྱེད་ཀྱི་རྣམ་གཞག་འདི་ཉམས་པར་
འགྱུར་བར་ཐལ། མཐུན་དཔེའི་སྟེང་དུ་ལུང་དོན་ཀུན་བྱས་རྟགས་
ཀྱིས་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་ཏུ་དགོས་པ་གང་
ཞིག མཐུན་དཔེའི་སྟེང་དུ་ཁས་བླངས་པའི་ལུང་དོན་ཀུན། དེ་
དང་མཚུངས་པར་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་བསྒྲུབ་
བྱར་བྱས་ནས་ནི། བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་
པའི་རྟགས་ཡང་དག་སུས་ཀྱང་བརྗོད་པར་ནུས་པ་མ་ཡིན་པ་དེས་
ནའི་ཕྱིར། གསུམ་པ་ལ། འགལ་བ་ལ་མི་འཁྲུལ་བ་སྐྱོན་མ་ཡིན་
པར་ཐལ་བ་སྤང་བ། ལུང་དོན་ལ་གནོད་པ་རྟགས་ཀྱི་སྐྱོན་དུ་་་
འདོད་པ་དགག་པའོ། །
དང་པོ་ནི། ཁོ་ན་རེ། བྱས་རྟགས་ཀྱིས་སྒྲ་རྟག་པ་ནམ་ཡོན་
བཀག་པ་དང་། དེས་སྒྲ་མི་རྟག་པར་སྒྲུབ་པ་གཉིས་ལ་ཚད་མས་མི་
གནོད་ན། མཉན་བྱ་སྒྲ་རྟག་མི་རྟག་གཉིས་ཀར་སྒྲུབ་པའི་རྟགས་
ཡང་དག་ཡིན་པ་ལ་ཚད་མས་མི་གནོད་པར་འགྱུར་རོ་ཞེ་ན། དེ་མི་
མཚུངས་ཏེ། མཉན་བྱ་དེ་ཡིན་པ་ལ་ཚད་མས་གནོད་པར་འགྱུར་གྱི།
ཅིག་ཤོས་ལ་ཚད་མས་མི་གནོད་པའི་ཕྱིར། འགལ་བར་ངེས་པའི་སྒྲ་
རྟོག་མི་རྟག་གཉིས་ཀར་སྒྲུབ་པའི་རྟགས་ཡང་དག་ཡོད་པ་ལ་ཚད་
མས་གནོད་པར་འགྱུར་པའི་ཕྱིར་ཏེ། ཆོས་ཅན་སྒྲ་གཅིག་ལ་རྟག་མི་
རྟག་འགལ་བ་དག་གཞི་མཐུན་དུ་མི་རུང་བའི་ཕྱིར། རྩ་རྟགས་
གཉིས་པ་གྲུབ་སྟེ། བྱས་པའི་རྟགས་ཀྱིས་སྒྲ་མི་རྟག་པར་སྒྲུབ་པ་
དང་། དེས་ སྒྲ་ རྟག་ པ་ ནམ་ ཡོན་ བཀག་ པའི་ སྐབས་ འདིར་ ནི།
རྟག་ མི་ རྟག་ དེ་ འདྲ་ བའི་ འགལ་ བ་ ཡོད་ པ་ མ་ ཡིན་ པའི་ ཕྱིར།
གཉིས་པ་ནི། རང་རེས། འདི་ནི་དེ་འདྲ་བའི་ཞེས་པར། བྱས་
པའི་རྟགས་ཀྱིས་སྒྲ་མི་རྟག་པར་སྒྲུབ་པ་དང༌། དེས་སྒྲ་རྟག་པ་ནམ་
638 -



རྣམ་འགྲེལ་ལེའུ་བཞི་བའི་ཊཱིཀྐ
ཡོན་བཀག་པ་གཉིས་ལ་འགལ་བ་མེད་བྱས་པ་ལ། ཁོ་ན་རེ། བྱས་
པའི་རྟགས་ཀྱིས་སྒྲ་མི་རྟག་པར་སྒྲུབ་པ་དང༌། དེས་སྒྲ་རྟག་པ་ནམ་
ཡོན་བཀག་པ་དེ་དག་ལ་གནོད་བྱ་གནོད་བྱེད་ཀྱི་འབྲེལ་པ་མེད་ཀྱང་
བྱས་པས་སྒྲ་རྟག་པ་ནམ་ཡོན་ལ་གནོད་ན་སྒྲ་མི་རྟག་པར་སྒྲུབ་པའི་
བསྒྲུབ་བྱ་ལ་གནོད་དེ། དེ་འདྲའི་འབྲེལ་པ་ནི་ཡོད་པ་མིན་ཡང་
དེས་དེ་ལ་མི་གནོད་ན། གཟེག་ཟན་གྱི་བསྟན་བཅོས་ཀྱི་དོན་བསླད་
ཅིང་བཀག་པའི་ཕྱིར་ཞེ་ན། བསྒྲུབ་བྱ་ཐམས་ཅད་འགྲུབ་པ་ལ་
རྟགས་ཐམས་ཅད་གནོད་པར་འགྱུར་པར་ཐལ། བྱས་པའི་རྟགས་
ཀྱིས་སྒྲ་རྟག་པ་ནམ་ཡོན་ལ་གནོད་པས་བྱས་པའི་རྟགས་ཀྱིས་སྒྲ་མི་
རྟག་པ་ལ་གནོད་པའི་ཕྱིར། ཁོ་ན་རེ། ཆོས་ཅན། བྱས་པས་སྒྲ་
རྟག་པ་ནམ་ཡོན་དེ་ཉིད་ལ་གནོད་ན། བྱས་པས་སྒྲ་མི་རྟག་པར་
སྒྲུབ་པའི་བསྒྲུབ་བྱ་ལ་གནོད་པར་འགྱུར་ཏེ། སྒྲ་རྟག་པ་ནམ་ཡོན་
སྒྲའི་ཆོས་སུ་འབྲེལ་བ་ཡོད་པ་དེས་ནའི་ཕྱིར། ཤུགས་ལ། ཆོས་
ཅན། བྱས་པས་དྲི་རྟག་པ་སའི་ཡོན་ཏན་ལ་གནོད་པས་བྱས་པ་སྒྲ་
མི་རྟག་པར་སྒྲུབ་པའི་བསྒྲུབ་བྱ་ལ་མི་གནོད་དེ། དྲི་རྟག་པ་སའི་
ཡོན་ཏན་སྒྲའི་ཆོས་སུ་འབྲེལ་པ་མེད་པའི་ཕྱིར་ཞེ་ན། བྱས་པ་ཆོས་
ཅན། ཁྱོད་ཀྱིས་སྒྲ་རྟག་པ་ནམ་ཡོན་ལ་གནོད་པས། ཁྱོད་ཀྱིས་སྒྲ་
མི་རྟག་པ་ལ་གནོད་པ་མ་ཡིན་ཏེ། ཁྱོད་ཀྱིས་སྒྲ་རྟག་པ་ནམ་ཡོན་ལ་
གནོད་ཀྱང་། ཁྱོད་སྒྲ་མི་རྟག་པར་སྒྲུབ་ནུས་ཀྱི་སྒྲ་མི་རྟག་པར་སྒྲུབ་
པའི་ཚུལ་གསུམ་ཡིན་པའི་ཕྱིར། ཁྱབ་སྟེ། རྟགས་ཀུན་རང་གི་
བསྒྲུབ་བྱ་སྒྲུབ་མི་ནུས་པའི་གཏན་ཚིགས་དང༌། ནུས་པའི་ཚུལ་
གསུམ་ཡིན་པ་ལ་ལྟོས་ནས་སྐྱོན་ཅན་དང་ཡོན་ཏན་ཅན་དུ་དཔྱད་
པར་བྱ་བ་ཡིན་པའི་ཕྱིར་རོ། །དེས་ན་ཆོས་ཅན། སྒྲ་མི་རྟག་པར་
སྒྲུབ་པའི་སྐབས་འདིར་ནི། བྱས་པས་སྒྲ་རྟག་པ་ནམ་ཡོན་ལ་གནོད་
- 639 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པས། གཟེག་ཟན་གྱི་བསྟན་བཅོས་ཀྱི་དོན་ལ་གནོད་པ་འབའ་ཞིག་
གི་སྒོ་ནས་བྱས་པ་སྒྲ་མི་རྟག་པར་སྒྲུབ་པའི་གཏན་ཚིགས་སྐྱོན་ཅན་དུ་
སོང་བ་ཡིན་པར་ཐལ། དེ་ཡིན་པའམ། སྒྲ་མི་རྟག་པ་ནམ་ཡོན་སྒྲ་
མི་རྟག་པ་ལ་འབྲེལ་བའི་རྒྱུ་མཚན་གྱིས། བྱས་པ་སྒྲ་མི་རྟག་པར་
སྒྲུབ་པའི་རྟགས་སྐྱོན་ཅན་དུ་སོང་བ་གང་རུང་གང་ཞིག སྒྲ་རྟག་པ་
ནམ་ཡོན་མེད་ན་བསྒྲུབ་བྱ་སྒྲ་མི་རྟག་པ་མི་འབྱུང་བའི་འབྲེལ་པ་དེ་ནི་
སྐབས་ འདིར་ ཚད་ མས་ རྟོགས་ པ་ མེད་ པའི་ ཕྱིར། འདོད་ ན།
ཆོས་ཅན། བྱས་པས་དྲི་རྟག་པ་སའི་ཡོན་ཏན་ལ་གནོད་པས་ཀྱང་
བྱས་ པ་ སྒྲ་མི་རྟག་པར་སྒྲུབ་ པའི་རྟགས་ སྐྱོན་ཅན་ཡིན་ པར་ ཐལ།
བྱས་པས་སྒྲ་རྟག་པ་ནམ་ཡོན་ལ་གནོད་པས་གཟེག་ཟན་གྱི་བསྟན་
བཅོས་ཀྱི་དོན་ལ་གནོད་པའི་སྒོ་ནས། བྱས་པ་དེ་སྒྲུབ་ཀྱི་རྟགས་
སྐྱོན་ཅན་ཡིན་པ་གང་ཞིག གཟེག་ཟན་གྱི་བསྟན་བཅོས་ཀྱི་དོན་ལ་
གནོད་པ་དེ་ནི་གཞན་དྲི་རྟག་པ་སའི་ཡོན་ཏན་ལ་གནོད་པ་བྱས་པ་ལ་
མཚུངས་པའི་ཕྱིར། གཉིས་པ་རང་སྡེ་ལུང་དོན་བསྒྲུབ་བྱར་འདོད་
པ་དགག་པ་ལ། འདོད་པ་བརྗོད་པ་དང་། དེ་དགག་པ་གཉིས།
ཀུན་ལས་བཏུས་ཀྱི་འགྲེལ་བྱེད་ཁ་ཅིག་ན་རེ། གལ་ཏེ་རྒོལ་བ་དེས་
བསྟན་བཅོས་ཀུན་ལས་བཏུས་ལྟ་བུ་བསྟན་བཅོས་ཚད་མར་ཁས་་་
བླངས་པའི་ཕྱིར། རང་གིས་བསྟན་བཅོས་ཚད་མར་ཁས་བླངས་པ་
དེ་ནས་བཤད་པར་མཐོང་བའི་ཀ་བ་མི་རྟག་པ་ལ་སོགས་པའི་མ་ལུས་
པ་ཕྱིས་རྩོད་པའི་ཚེ། བསྟན་བཅོས་དེ་རང་གི་བསྟན་བྱའི་དོན་ལ་
མི་སླུ་བར་སྒྲུབ་པ་ན་བསྒྲུབ་བྱར་བྱེད་དགོས་པས། དེ་ནས་བཤད་
པའི་ཀ་བ་མི་རྟག་པ་ལྟ་བུའི་དོན་གཅིག་ལ་གནོད་ན་ཡང་བསྟན་་
བཅོས་དེ་རང་གི་བསྟན་བྱའི་དོན་ལ་མི་སླུ་བར་སྒྲུབ་པའི་བསྒྲུབ་བྱ་ལ་
གནོད་པ་ཡིན་ནོ་ཟེར་ན། གཉིས་པ་ལ། དཔེ་རྟགས་མ་གྲུབ་པ་
ཡ-- 640 -



རྣམ་འགྲེལ་ལེའུ་བཞི་བའི་ཊཱིཀྐ
དམ་བཅའ་ཐལ་བས་དགག་པ་དང༌། རང་སྒྲ་སྨོས་པ་དོན་མེད་དུ་
ཐལ་བས་དགག་པ་གཉིས། དང་པོ་ནི། ཀུན་ལས་བཏུས་རང་གི་
བསྟན་བྱའི་དོན་ལ་མི་སླུ་བར་སྒྲུབ་པའི་སྒྲུབ་བྱེད་དུ་བཀོད་བཞིན་
པའི་དཔེ་དང་གཏན་ཚིགས་མ་གྲུབ་པར་སྨྲ་བ་དེ་ཆོས་ཅན། ཀུན་
ལས་བཏུས་རང་གི་བསྟན་བྱའི་དོན་ལ་མི་སླུ་བར་སྒྲུབ་པའི་དམ་་་
བཅའ་བར་ནི་ཐལ་བར་འགྱུར་བར་ཐལ། ། ཀུན་བཏུས་ནས་བཤད་
པའི་དོན་ཡིན་པའི་ཕྱིར། ཁྱབ་པ་ཁས་བླངས་ཏེ། དེ་ནས་བཤད་
པའི་དོན་མ་ལུས་པ། དེ་རང་གི་བསྟན་བྱའི་དོན་ལ་མི་སླུ་བར་སྒྲུབ་
པའི་བསྒྲུབ་བྱར་བྱེད་དགོས་པའི་ཕྱིར། ཁོ་ན་རེ། གལ་ཏེ་དེ་
འདྲའི་སྒྲུབ་བྱེད་ཉིད་དུ་བརྗོད་པའི་དཔེ་རྟགས་མ་གྲུབ་པ་དེ་སྒྲུབ་ཀྱི་
བསྒྲུབ་བྱ་ཡང་དག་མ་ཡིན་ཏེ། དེ་དེ་སྒྲུབ་ཀྱི་བསྒྲུབ་བྱ་ཡང་དག་
ཡིན་པ་བཅད་པའི་ཕྱིར་དུ་རིགས་སྒོར་འདོད་པ་ཞེས་པའི་ཚིག་སྨོས་
པའི་ཕྱིར་ཞེ་ན། ཆོས་ཅན། རིགས་སྒོའི་འདོད་པ་ཞེས་པའི་ཚིག་
ལས། དེ་འདྲའི་དཔེ་རྟགས་མ་གྲུབ་པ་དེ་སྒྲུབ་ཀྱི་བསྒྲུབ་བྱ་ཡང་
དག་ཡིན་པ་ལྡོག་པ་མ་ཡིན་པར་ཐལ། དེ་འདྲའི་དཔེ་རྟགས་མ་
གྲུབ་པ་དེ་དེ་སྒྲུབ་ཀྱི་བསྒྲུབ་བྱར་རིགས་པས་ཐོབ་པ་ནི་ཡིན་པའི་ཕྱིར།
རྟགས་གསལ་ཁས། ཁོ་ན་རེ། དེ་དེ་སྒྲུབ་ཀྱི་བསྒྲུབ་བྱ་ཡང་དག་མ་
ཡིན་ཏེ། དེ་དེ་སྒྲུབ་ཀྱི་བསྒྲུབ་བྱ་ཡང་དག་ཏུ་དེ་སྒྲུབ་ཀྱི་སྔ་རྒོལ་ཡང་
དག་མི་འདོད་པའི་ཕྱིར་ཞེ་ན། འོ་ན། ཀུན་ལས་བཏུས་ནས་
བཤད་པའི་ཀ་བ་མི་རྟག་པ་ལ་སོགས་པའི་ཆོས་གཞན་ཡང་ཀུན་ལས་
བཏུས་རང་གི་བསྟན་བྱའི་དོན་ལ་མི་སླུ་བར་སྒྲུབ་པའི་བསྒྲུབ་བྱ་ཡང་
དག་མ་ཡིན་པར་ཐལ། དེ་དེ་སྒྲུབ་ཀྱི་བསྒྲུབ་བྱར་དེ་ལྟར་སྒྲུབ་པའི་
རྒོལ་བ་མི་འདོད་པའི་ཕྱིར། འདོད་ན་སོང་། དེས་དེ་ལ་གནོད་
པས་དེ་སྒྲུབ་ཀྱི་བསྒྲུབ་བྱ་གྲུབ་པ་ཅི་ཞིག་འགལ་ཏེ་མི་འགལ་བར་ཐལ།
- 641 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེའི་ཚེ་དེ་སྒྲུབ་ཀྱི་བསྒྲུབ་བྱ་ཡང་དག་མ་ཡིན་པའི་ཕྱིར། གཉིས་པ་
ནི། ཆོས་ཅན། ཀུན་ལས་བཏུས་སུ་གཞན་དོན་བསྒྲུབ་བྱ་ཡང་
དག་གི་མཚན་ཉིད་འཆད་པའི་ཚིག་ཟུར་དུ་རང་ཉིད་ཅེས་པའི་སྒྲ་
སྨོས་པ་ཡང་དོན་མེད་དུ་འགྱུར་བར་ཐལ། ཕྱོགས་ཀྱི་མཚན་ཉིད་
ལས་ཕྱི་རོལ་དུ་འགྱུར་པའི་དོན་ཅན་གྱི་ཀུན་ལས་བཏུས་ནས་བཤད་
པའི་དོན་མ་ལུས་པ་དེ་རང་གི་བསྟན་བྱའི་དོན་ལ་མི་སླུ་བར་སྒྲུབ་པའི་
བསྒྲུབ་བྱར་བྱེད་དགོས་པའི་ཕྱིར། རྟགས་ཁས། གཉིས་པ་མི་
འཐད་པའི་ཕྱོགས་སུན་དབྱུང་བ་ལ། བསྟན་བཅོས་ལ་འདོད་པས་
འཇུག་ལྡོག་བྱེད་པར་ཤེས་པའི་དོན་ཅན་ཡིན་པ་དགག །ཆོས་ཅན་
གྲུབ་ཟིན་དུ་ཤེས་པའི་དོན་ཅན་མ་ཡིན་པ་དགག ཆོས་ཅན་རང་
མཚན་བསྒྲུབ་བྱ་མ་ཡིན་པར་ཤེས་པའི་དོན་ཅན་དུ་འདོད་པ་དགག་
པའོ། །
དང་པོ་ནི། ཁོ་ན་རེ། ཀུན་ལས་བཏུས་ སུ་ གཞན་དོན་་་
བསྒྲུབ་བྱའི་མཚན་ཉིད་འཆད་པའི་ཚིག་ཟུར་དུ་རང་སྒྲ་སྨོས་པ་དོན་
མེད་དུ་ཐལ་བའི་སྐྱོན་མེད་དེ། རྒོལ་བ་བསྟན་བཅོས་ལ་འདོད་པས་
འཇུག་ལྡོག་བྱེད་པར་མི་ནུས་སམ་སྙམ་པའི་ལོག་རྟོག་བསལ་ནས་རྒོལ་
བ་བསྟན་བཅོས་ལ་འདོད་པས་འཇུག་ལྡོག་བྱེད་པ་ཤེས་པའི་དོན་དུ།
ཀུན་ལས་བཏུས་སུ་གཞན་དོན་བསྒྲུབ་བྱ་ཡང་དག་གི་མཚན་ཉིད་
འཆད་པའི་ཚིག་ཟུར་དུ་རང་སྒྲ་སྨོས་པ་ཡིན་པའི་ཕྱིར་ཞེ་ན། དེ་
ལྟར་ཡིན་ན། འོ་ན། ཆོས་ཅན། རྒོལ་བ་བསྟན་བཅོས་ལ་་་
འདོད་པས་འཇུག་ལྡོག་བྱེད་མི་ནུས་ སམ་ སྙམ་པའི་དོགས་པ་འདི་
བསལ་ནས། རྒོལ་བ་བསྟན་བཅོས་ལ་འདོད་པས་འཇུག་ལྡོག་བྱེད་
པ་ཤེས་པའི་ཕྱིར་དེ་རང་སྒྲ་སྨོས་པ་གང་ལས་ཡིན་ཏེ་མ་ཡིན་པར་ཐལ།
རྒོལ་བ་དབང་རྣོན་བསྟན་བཅོས་ལ་འདོད་པས་འཇུག་ལྡོག་བྱེད་པ་
- 642 --



རྣམ་འགྲེལ་ལེའུ་བཞི་བའི་ཊཱིཀྐ
ཤེས་པའི་ཕྱིར་དུ་ཡང་དེ་རང་སྒྲ་སྨོས་པ་མ་ཡིན། རྒོལ་བ་དབང་
རྟུལ་བསྟན་བཅོས་ལ་འདོད་པས་འཇུག་ལྡོག་བྱེད་པ་ཤེས་པའི་ཕྱིར་དུ་
ཡང་དེར་ རང༌ སྒྲ་ སྨོས་ པ་ མ་ ཡིན་ པའི་ ཕྱིར། དང་པོ་དེར་ ཐལ།
རྒོལ་བ་དབང་རྣོན་དེ་ནི་ལུང་དེའི་དོན་ཚད་མས་བཀག་པ་མེད་པར་
ངེས་ནས། ལུང་དེ་ལུང་རྣམ་དག་ཏུ་འཛིན་པ་གང་གིས་ཀྱང་བཟློག་
པར་མི་ནུས་ལ། གལ་ཏེ་ལུང་དེའི་ཞེན་དོན་ཚད་མས་བཀག་པར་
ངེས་ན་ཡང་། རྒོལ་བ་དབང་རྣོན་དེ་ལུང་ཚད་མར་ཁས་ལེན་པ་ལ།
རང་ཉིད་ཅེས་ པའི་ཚིག་ལས་རྒྱུ་མཚན་གང་གིས་ ཀྱང་འཇུག་པར་
འགྱུར་བ་མི་འཐད་པའི་ཕྱིར། རྟགས་གཉིས་པ་གྲུབ་སྟེ། དེའི་
ཕྱིར་དུ་དེ་མ་སྨོས་ཀྱང་རྒོལ་བ་དབང་རྟུལ་དེ་དག་སྔར་ཡང་ལུང་གི་
གྲུབ་མཐའ་ནི་རང་གི་འདོད་པ་ཙམ་ཉིད་ཀྱིས་ཚད་མར་འཛིན་པར་
འདོད་པར་ཐལ། རྒོལ་བ་དབང་རྟུལ་དེ་ནི་ཕྱིས་ཀྱང་དཔྱོད་པ་མེད་
པར་ཇི་ཞིག་ལྟར་ལུང་གཞན་ཚད་མར་འཛིན་པ་དེ་ནི་ཅིས་མི་ཐོབ་སྟེ་
ཐོབ་པའི་ཕྱིར། འོ་ན། དེར་རང་སྒྲ་སྨོས་པའི་དགོས་པ་གང་ཞེ་ན།
ཀུན་ལས་བཏུས་པ་འདི་ནི་གཞན་དོན་བསྒྲུབ་བྱའི་མཚན་ཉིད་འཆད་
པའི་ཚིག་ཟུར་དུ་རང་ཉིད་ཀྱི་སྒྲ་མཛད་པ་ཆོས་ཅན། དགོས་པ་
ཡོད་དེ། དེ་སྒྲུབ་ཀྱི་སྔ་རྒོལ་ཡང་དག་གིས་ཁས་བླངས་པའི་ལུང་
དོན་མཐའ་དག་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་ནམ་
སྙམ་ པའི་ ལོག་ པར་ རྟོག་ པ་བསལ་ བའི་ དགོས་ པ་ ཡོད་ པའི་ ཕྱིར།
དེས་དེ་སྨོས་པས་དེ་འདྲའི་ལོག་རྟོག་སེལ་ནུས་པའི་རྒྱུ་མཚན་ཅི་ཡིན་
ཞེ་ན། དེ་ཆོས་ཅན། ཁྱོད་ཀྱི་དེ་འདྲའི་ལོག་རྟོག་སེལ་ནུས་པའི་རྒྱུ་
མཚན་ཡོད་དེ། འབྲེལ་མེད་ཀྱི་ལུང་དོན་གང་ཡང་རུང་བ་ལ་གནོད་
པས་འདོད་ཡུལ་གྱི་བསྒྲུབ་བྱ་ལ་གནོད་པ་མེད་པ་དང་ལུང་དོན་་་་
ཐམས་ཅད་གཞན་དོན་བསྒྲུབ་བྱ་ཡང་དག་མིན་པ་དང་། འབྲེལ་
- 643 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མེད་ཀྱི་ལུང་དོན་ལ་གནོད་པས་འདོད་ཡུལ་གྱི་བསྒྲུབ་བྱ་ཡང་དག་ལ་
གནོད་ན། གནོད་བྱེད་ཐུག་པ་མེད་པར་ ཐལ་བའི་སྐྱོན་གསུམ་་་
བསྟན་པའི་སྒོ་ནས། ཁྱོད་ཀྱིས་དེ་འདྲའི་ལོག་རྟོག་སེལ་ནུས་པའི་
ཕྱིར། གཉིས་པ་ནི། ཀུན་བཏུས་ཀྱི་འབྲེལ་བྱེད་གཞན་དག་ནི་ཕྱི་
ནང་ གི་ གཞུང་ ལུགས་ ཀྱིས་ བྱས་ པའི་ ནམ་ མཁའི་ ཡོན་ ཏན་ དང་།
འབྱུང་བ་ལས་གྱུར་པས་ཁྱད་པར་དུ་བྱས་པའི་སྒྲ་དག་ཆོས་ཅན་དུ་
འཛིན་པ་ཡོངས་སུ་སྤངས་ནས་རྒོལ་ཕྱི་རྒོལ་གཉིས་ཀ་ལ་མཐུན་སྣང་
དུ་རབ་ཏུ་གྲགས་པའི་ཆོས་ཅན་སྒྲ་དག་ནི་རྩོད་གཞིར་གཟུང་དོན་དུ་
རང་ཉིད་སྒྲ་བརྗོད་དོ་ཟེར་རོ། །ཆོས་ཅན། ཤེས་འདོད་ཆོས་ཅན་
རྒོལ་ཕྱི་རྒོལ་གཉིས་ཀས་མཐུན་སྣང་དུ་གྲུབ་དགོས་པར་ཤེས་པའི་ཕྱིར་
དུ་དེར་རང་སྒྲ་སྨོས་པ་མི་འཐད་པར་ཐལ། དེའི་ཕྱིར་དུ་དེ་མ་སྨོས་
ཀྱི་རྒོལ་བ་གཉིས་སྒྲ་ལྟ་བུའི་ཁྱད་ཆོས་ལ་དཔྱད་པ་བྱེད་པ་ཉིད་ཀྱི་
སྐབས་ཀྱིས་ནི་རྒོལ་བ་གཉིས་ཀ་ལ་རབ་ཏུ་གྲགས་པའི་རྟེན་ཆོས་ཅན་
སྒྲ་ནི་མཐུན་སྣང་དུ་གྲུབ་པར་གྱུར་པའི་ཕྱིར། རྒོལ་བ་གཉིས་སྒྲའི་
ཁྱད་ཆོས་ལ་རྩོད་པའི་ཚེ་ན། རང་རང་གི་འདོད་པས་བཏགས་པའི་
ཁྱད་པར་ཅན་གྱི་སྒྲའི་དངོས་པོ་རྣམས་ཁྱད་གཞིར་བཟུང་ནས་ཁྱད་
ཆོས་ལ་རྩོད་པ་མེད་པར་སྒྲ་ཙམ་ཁྱད་གཞི་བཟུང་ནས་དེའི་ཁྱད་ཆོས་
ལ་རྩོད་པའི་ཕྱིར་རོ། །གསུམ་པ་ནི། ཀུན་ལས་བཏུས་ཀྱི་འགྲེལ་
བྱེད་ཁ་ཅིག ཅི་སྟེ་རྒོལ་བ་གཉིས་ ཀས་ཚད་མས་གྲུབ་ཟིན་པར་
བསྟན་པ་ཡིས། ཆོས་ཅན་སྒྲ་དེ་སྒྲ་མི་རྟག་པར་སྒྲུབ་པའི་གཞན་
དོན་བསྒྲུབ་བྱ་ཡང་དག་མིན་པར་ཤེས་པའི་ཕྱིར་དུ་དེའི་མཚན་ཉིད་
འཆད་པའི་ཚིག་ཟུར་དུ་རང་ཉིད་ཀྱི་སྒྲ་བརྗོད་པ་ཡིན་ནོ་ཟེར་ན།
དེ་མི་འཐད་པར་ཐལ། དེའི་མཚན་ཉིད་འཆད་པའི་ཚིག་ཟུར་དུ་དེ་
མ་སྨོས་ཀྱང་། ཀུན་ལས་བཏུས་སུ་དེའི་མཚན་ཉིད་འཆད་པའི་ཚིག་
- 644 མཁཁ



རྣམ་འགྲེལ་ལེའུ་བཞི་བའི་ཊིཀྐ
ཟུར་དུ་སྨོས་པའི་རང་གི་ངོ་བོ་ཉིད་བསྟན་པ་ཞེས་བྱ་བའི་ཚིག་འདི་
ཉིད་ཀྱིས་ནི་སྒྲ་དེ་སྒྲ་མི་རྟག་པར་སྒྲུབ་པའི་གཞན་དོན་བསྒྲུབ་བྱ་ཡང་
དག་མ་ཡིན་པར་རྟོགས་ནུས་པའི་ཕྱིར་ཏེ། དེ་སྒྲུབ་ཀྱི་ཕྱི་རྒོལ་ཡང་
དག་གི་ཚད་མས་གྲུབ་ཟིན་པ་དང་། དེ་སྒྲུབ་ཀྱི་སྒྲུབ་བྱེད་དུ་བཀོད་
བཞིན་པའི་དཔེ་རྟགས་མ་གྲུབ་པ་དེ་སྒྲུབ་ཀྱི་བསྒྲུབ་བྱའི་ངོ་བོར་ནི་
བསྟན་པ་དག་ནི་ཡོད་པར་དགོས་པ་ཡིན་ན། དེ་དེ་སྒྲུབ་ཀྱི་གཞན་
དོན་བསྒྲུབ་བྱ་ཡང་དག་ཡིན་པ་བཅའ་པའི་ཕྱིར་དུ་བསྒྲུབ་པར་བྱ་བ་
ཉིད་དུ་བསྟན་པ་སྟེ་ངོ་བོ་ཁོ་ན་ཞེས་བྱ་བའི་ཚིག་འདི་ནི་འབྲས་བུ་དང་
ལྡན་པར་འགྱུར་བའི་ཕྱིར། གཞན་ཡང༌། ཆོས་ཅན། སྒྲ་དེ་སྒྲ་
མི་རྟག་པར་སྒྲུབ་པའི་བསྒྲུབ་བྱ་ཡང་དག་མིན་པར་ཤེས་པའི་ཕྱིར་དུ་
དེར་རང་ཉིད་ཅེས་པའི་ཚིག་སྨོས་མི་དགོས་པར་ཐལ། སྒྲ་མི་རྟག་
པར་རྟོགས་པའི་རྗེས་སུ་དཔག་པའི་ཚད་མ་དེ་ཤེས་འདོད་ཆོས་ཅན་
སྒྲའི་སྟེང་དུ་སྤྱི་མི་རྟག་པ་ཙམ་ལ་ཚད་མར་སོང་བ་ཡི་ནི་ཡུལ་ཅན་ཉིད་
དུ་བཤད་པ་ལས་སྒྲ་དེ་སྒྲ་མི་རྟག་པར་སྒྲུབ་པའི་བསྒྲུབ་བྱ་ཡང་དག་
མིན་པར་རྟོགས་ནུས་པ་ཡིན་པའི་ཕྱིར། འོ་ན། སྒྲ་མི་རྟག་པར་
རྟོགས་པའི་རྗེས་སུ་དཔག་པའི་ཚད་མ་དེ། སྒྲའི་སྟེང་དུ་སྤྱི་མི་རྟག་
པ་ཙམ་ལ་ཚད་མར་སོང་བའི་ཡུལ་ཅན་ཡིན་པར་གང་དུ་བཤད་ན།
སྤྱིའི་ངོ་བོ་ ཉིད་ དུ་ རྟོགས། དེས་ན་ ལྐོག་ གྱུར་དོན་ ཐམས་ ཅད།
ཁྱད་པར་དུ་ནི་རྟོགས་མི་འགྱུར། ཞེས་པར་བཤད་དོ། །གཞན་
ཡང་། ཆོས་ཅན། སྒྲ་དེ་དེ་སྒྲུབ་ཀྱི་བསྒྲུབ་བྱ་ཡང་དག་མ་ཡིན་
པར་ཤེས་པའི་ཕྱིར་དུ་དེར་རང་ཉིད་ཅེས་པའི་ཚིག་སྨོས་པ་དེ་མ་ཡིན་
པར་ཐལ། སྒྲ་དེ་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་མ་ཡིན་
པར་ཤེས་པའི་ཕྱིར་དུ་ཀུན་ལས་བཏུས་སུ་ གཞན་དོན་བསྒྲུབ་བྱའི་
མཚན་ཉིད་འཆད་པའི་སྐབས་འདི་ནི་རང་ཉིད་ཅེས་པའི་ཚིག་དེ་སྐད་
- 645 —



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མ་བསྟན་ཀྱང་གཞན་དོན་ཕྱོགས་ཡང་དག་གི་མཚན་ཉིད་ལ་མ་ཁྱབ་
ཁྱབ་ཆེས་ཀྱི་འགལ་བ་ཅུང་ཟད་ཀྱང་མེད་པའི་ཕྱིར། གཞན་ཡང༌།
སྒྲ་དེ་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་མ་ཡིན་པར་ཤེས་པའི་
ཕྱིར་དུ་དེར་རང་ཉིད་ཅེས་པའི་ཚིག་སྨོས་པ་ཡིན་ན། གལ་ཏེ་ཆོས་
ཅན་སྒྲ་དེ་དེ་སྒྲུབ་ཀྱི་བསྒྲུབ་བྱར་བྱས་ན། དེ་ལས་སྐྱོན་ཅི་འགྱུར་
ཞེས་དྲིས་པས། ཁོ་ན་རེ། སྒྲ་དེ་དེ་སྒྲུབ་ཀྱི་བསྒྲུབ་བྱར་བྱས་ན་
སྐྱོན་ཡོད་དེ། སྒྲ་དེ་དེ་སྒྲུབ་ཀྱི་བསྒྲུབ་བྱར་བྱས་ནས་རྟགས་ཀྱིས་
བསྒྲུབ་མི་ནུས་པས་དེ་སྒྲུབ་ཀྱི་ཕྱོགས་སྐྱོན་ཅན་དུ་འགྱུར་བའི་ཕྱིར་ཞེ་
ན། ཅིའི་ཕྱིར་སྒྲ་དེ་དེ་སྒྲུབ་ཀྱི་བསྒྲུབ་བྱར་བྱས་ན་དེ་སྒྲུབ་ཀྱི་ཕྱོགས་
སྐྱོན་ཅན་དུ་འགྱུར་བྱས་པ་ལ། ཁོ་ན་རེ། སྒྲ་དེ་དེ་སྒྲུབ་ཀྱི་བསྒྲུབ་
བྱར་བྱས་ན་དེ་སྒྲུབ་ཀྱི་ཕྱོགས་སྐྱོན་ཅན་དུ་འགྱུར་པར་ཐལ། དེ་དེ་
སྒྲུབ་ཀྱི་བསྒྲུབ་བྱར་བྱས་ན། དེ་སྒྲུབ་ཀྱི་ཕྱོགས་ཆོས་མ་གྲུབ་པ་དང་།
དེ་སྒྲུབ་ཀྱི་བསྒྲུབ་བྱའི་ཆོས་དཔེ་ལ་རྗེས་འགྲོ་མེད་པའི་སྐྱོན་ཡོད་པའི་
ཕྱིར། ཁྱབ་སྟེ། དེ་སྒྲུབ་ཀྱི་རྟགས་སུ་བཀོད་ནས་དེ་སྒྲུབ་ཀྱི་ཕྱོགས་
ཆོས་མ་གྲུབ་པ་དང་། དེ་སྒྲུབ་ཀྱི་དཔེར་བཟུང་ནས་དེ་སྒྲུབ་ཀྱི་ས་
བསྒྲུབ་བྱའི་ཆོས་དཔེ་ལ་རྗེས་འགྲོ་མེད་པ་གཉིས་པོ་དེ་དེ་སྒྲུབ་ཀྱི་
ཕྱོགས་སྐྱོན་ཁོ་ན་ཡིན་པའི་ཕྱིར་ཞེ་ན། དེ་སྒྲུབ་ཀྱི་རྟགས་སུ་བཀོད་
པ་ཡང་ཡིན་དེ་སྒྲུབ་ཀྱི་ཕྱོགས་ཆོས་མ་གྲུབ་པ་ཡང་ཡིན་པའི་གཞི་་
མཐུན་འདི་ཆོས་ཅན། ཁྱོད་དེ་སྒྲུབ་ཀྱི་ཕྱོགས་སྐྱོན་ཁོ་ན་མ་ཡིན་
པར་ཐལ། ཁྱོད་དེ་སྒྲུབ་ཀྱི་རྟགས་དེ་དག་གི་སྐྱོན་མིན་ནམ་སྟེ་ཡིན་
པའི་ཕྱིར། ཁྱབ་སྟེ། དེ་སྒྲུབ་ཀྱི་ཡན་ལག་ཕྱི་མ་རྟགས་དཔེ་ལ་ལྟོས་
པའི་སྐྱོན་དེ་དེ་སྒྲུབ་ཀྱི་ཕྱོགས་སྐྱོན་ཁོ་ནར་འདོད་པ་མ་ཡིན་པའི་ཕྱིར།
དེ་སྒྲུབ་ཀྱི་དཔེར་བཟུང་བ་ཡང་ཡིན་དེ་སྒྲུབ་ཀྱི་བསྒྲུབ་བྱའི་ཆོས་ཀྱིས་
སྟོང་བ་ཡང་ཡིན་པའི་གཞི་མཐུན་ཆོས་ཅན། རྟགས་གསལ་དང་
ཡ- 646 -



རྣམ་འགྲེལ་ལེའུ་བཞི་བའི་ཊིཀྐ
ཁྱབ་སྒྲུབ་གོང་དང་འདྲ། འོ་ན་སྐབས་འདིར་རྟགས་དང་དཔེ་ལ་
ཡན་ལག་ཕྱི་མ་ཆེས་བརྗོད་པའི་རྒྱུ་མཚན་ཅི་ཡིན་ཞེ་ན། སྒྲུབ་ངག་
ཡན་ལག་ལྔ་ལྡན་འདོད་པ་དག་གིས། དམ་བཅའ་ལ་ཡན་ལག་སྔ་
མ་དང་། རྟགས་དཔེ་ལ་ཡན་ལག་ཕྱི་མ་ཞེས་པ་དང་སྒོ་བསྟུན་ནས་
བཞག་པ་ཡིན་ནོ། །ངག་དོན་ནི་སྒྲ་མི་རྟག་པར་སྒྲུབ་པའི་རྟགས་སུ་
བཀོད་པ་ཡང་ཡིན། དེ་སྒྲུབ་ཀྱི་ཕྱོགས་ཆོས་མ་ཡིན་པ་ཡང་ཡིན་
པའི་གཞི་མཐུན་པ་ཆོས་ཅན། སྒྲ་མི་རྟག་པར་སྒྲུབ་པའི་ཕྱོགས་སྐྱོན་
ཁོ་ན་མ་ཡིན་པར་ཐལ། དེ་སྒྲུབ་ཀྱི་རྟགས་སྐྱོན་མ་ཡིན་པར་ཐལ།
དེ་སྒྲུབ་ཀྱི་རྟགས་སྐྱོན་ཡིན་པའི་ཕྱིར། དེ་སྒྲུབ་ཀྱི་དཔེར་བཟུང་བ་
ཡང་ཡིན། མི་རྟག་པས་སྟོང་བ་ཡང་ཡིན་པའི་གཞི་མཐུན་པ་ཆོས་
ཅན། གསལ་བར་འདྲ་བ་ལས། དེ་སྒྲུབ་ཀྱི་དཔེ་སྐྱོན་ཡིན་པའི་
ཕྱིར། བྱས་པ་ལ་ཁོ་ན་རེ། སྒྲ་མི་རྟག་པར་སྒྲུབ་པའི་རྟགས་སུ་
བཀོད་པ་ཡང་ཡིན། དེ་སྒྲུབ་ཀྱི་ཕྱོགས་ཆོས་མ་གྲུབ་པ་ཡང་ཡིན་
པའི་གཞི་མཐུན་པ་དང༌། དེ་སྒྲུབ་ཀྱི་དཔེ་བཟུང་བ་ཡང་ཡིན། མི་
རྟག་པས་སྟོང་བ་ཡང་ཡིན་པའི་གཞི་མཐུན་པ་ཆོས་ཅན། དེ་སྒྲུབ་
ཀྱི་ཕྱོགས་སྐྱོན་ཡིན་ཏེ། དེ་སྒྲུབ་ཀྱི་ཕྱོགས་འགྲུབ་པ་ལ་གནོད་པའི་
ཕྱིར་ཟེར་ན། དེ་ལྟ་ནའང་། སྒྲ་མི་རྟག་པར་སྒྲུབ་པའི་གཏན་
ཚིགས་དང་དེ་སྒྲུབ་ཀྱི་དཔེ་ལ་ སོགས་པའི་ཉེས་པ་ཡང་དེ་སྒྲུབ་ཀྱི་་
ཕྱོགས་སྐྱོན་དུ་ཐལ་བར་འགྱུར་ཏེ། དེ་ ཐམས་ ཅད་ཀྱིས་ཕྱོགས་་་་
འགྲུབ་པ་ལ་གནོད་པའི་ཕྱིར། ཁོ་ན་རེ། ཁྱེད་རང་གི་ལུགས་ལ་
ཕྱོགས་སྐྱོན་གྱི་མཚན་གཞི་ཇི་ལྟ་བུ་ཞེ་ན། དམ་བཅའ་པ་དེ་ཙམ་
དང་འབྲེལ་བ་དེ་སྒྲུབ་ཀྱི་ཕྱོགས་སུ་བཟུང་བ་ཡང་ཡིན། དེ་སྒྲུབ་ཀྱི་
ཕྱོགས་དག་གི་མཚན་ཉིད་མ་ཚང་བ་ཡང་ཡིན་པའི་གཞི་མཐུན་པ་དེ་
དེ་སྒྲུབ་ཀྱི་ཕྱོགས་ཀྱི་སྐྱོན་དུ་འདོད་པ་ཡིན་ཏེ། དེ་ཡིན་པའམ་་་
- 647 -



6
쑁
의
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གཞན་དེ་སྒྲུབ་ཀྱི་རྟགས་སུ་བཀོད་པ་ཡང་ཡིན། དེ་སྒྲུབ་ཀྱི་ཕྱོགས་
ཆོས་མ་གྲུབ་པ་ཡང་ཡིན་པའི་གཞི་མཐུན་པ་དེ་དེ་སྒྲུབ་ཀྱི་ཕྱོགས་སྐྱོན་
ཡིན་པ་གང་རུང་གང་ཞིག ། ཕྱི་མ་མ་ཡིན་པའི་ཕྱིར་ཏེ། དེ་ལྟར་
དུ་གོང་དུ་བསྒྲུབ་ཟིན་པ་དེའི་ཕྱིར། དཔེར་ན། མངོན་སུམ་དང་
འགལ་བ་སྒྲ་མཉན་བྱ་མ་ཡིན་པར་སྒྲུབ་པའི་ཕྱོགས་སུ་བཟུང་བ་ཡང་
ཡིན། དེ་སྒྲུབ་ཀྱི་ཕྱོགས་ཡང་དག་གི་མཚན་ཉིད་མ་ཚང་བ་ཡང་
ཡིན་པའི་གཞི་མཐུན་པ་དེ་དེ་སྒྲུབ་ཀྱི་ཕྱོགས་སྐྱོན་དང༌། ལ་སོགས་
པ་རྗེས་དཔག་དང་འགལ་བ་བུམ་པ་རྟག་པར་སྒྲུབ་པའི་ཕྱོགས་སུ་
བཟུང་བ་ཡང་ཡིན། དེ་སྒྲུབ་ཀྱི་ཕྱོགས་ཡང་དག་གི་མཚན་ཉིད་མ་
ཚང་བ་ཡང་ཡིན་པའི་གཞི་མཐུན་པ་དེ་དེ་སྒྲུབ་ཀྱི་ཕྱོགས་སྐྱོན་ཡིན་པ་
བཞིན་ནོ། །ཁོ་ན་རེ། གཏན་ཚིགས་ལ་སོགས་ཉེས་པ་ཡང་། །ཞེས་
པ་འདོད་དོ་ཞེ་ན། ཆོས་ཅན། དེ་མི་འཐད་པར་ཐལ། དེ་ཡིན་
ན་གཞན་དོན་ཕྱོགས་ཡང་དག་གི་མཚན་ཉིད་ཀྱི་བསལ་བྱ་སེལ་བ་དེ་
རྟགས་ཡང་དག་དང་དཔེ་ཡང་དག་གི་མཚན་ཉིད་ཀྱི་བསལ་བྱ་སེལ་
བ་ལ་ལྟོས་དགོས་པ་གང་ཞིག ཤེས་བྱེད་ཀྱི་རྒྱུ་རྟགས་ཡང་དག་
དང༌། ལ་སོགས་པ་དཔེ་ཡང་དག་གི་མཚན་ཉིད་ཀྱི་བསལ་བྱ་སེལ་
བ་ལ་ལྟོས་པ་མེད་པར་དེ་ལས་ལོགས་སུ་ཕྱོགས་ཡང་དག་གི་མཚན་
ཉིད་ལ་མ་ཁྱབ་པ་དང་ལྡོག་པ་ཁྱབ་ཆེས་བ་དག་ནི་སྤང་བར་བྱ་བའི་
ཕྱིར་དུ་ཀུན་ལས་བཏུས་སུ་གཞན་དོན་ཕྱོགས་ཡང་དག་གི་མཚན་ཉིད་
འཆད་པའི་ཚིག་ཟུར་དུ་ངོ་བོ་ལ་སོགས་པའི་ཚིག་ལྔ་བཤད་པ་ཡིན་
པའི་ཕྱིར། ཁོ་ན་རེ། གཞན་དོན་ཕྱོགས་ཡང་དག་གི་མཚན་ཉིད་
ལ་མ་ཁྱབ་པ་དང་། ཁྱབ་ཆེས་པ་བསལ་པའི་ཕྱིར། དེ་ངོ་བོ་ལ་
སོགས་པ་ཚིག་ལྔ་བཤད་པ་ཡིན་ན། ཚིག་གང་གིས་ཁྱབ་ཆེས་པ་
སེལ། གང་གིས་མ་ཁྱབ་པ་སེལ་ཞེ་ན། དེར་གཞན་དོན་ཕྱོགས་
– 648 –



Dar
ir
ir
རྣམ་འགྲེལ་ལེའུ་བཞི་བའི་ཊིཀྐ
ཡང་དག་ གི་ མཚན་ ཉིད་ འཆད་ པའི་ ཚིག་ ཟུར་ དུ་ རང་ ཉིད་ དང༌།
ཚིག་ཕྲད་ཁོ་ན་བ་དང་། ངོ་བོའི་སྒྲ་དང༌། མ་བསལ་བ་དང་་་
བཅས་པའི་ཚིག་བཞི་པོ་དག་གིས། གཞན་དོན་ཕྱོགས་ཡང་དག་གི་
མཚན་ཉིད་ ལ། ལྡོག་པ་ ཁྱབ་ཆེས་ པ་ སེལ་ བར་བྱེད་ པ་ ཡིན་ ཏེ།
རིམ་པ་བཞིན་དུ། དེ་སྒྲུབ་ཀྱི་སྔ་རྒོལ་ཡང་དག་གིས་དེ་སྒྲུབ་ཀྱི་་
གཞན་དོན་བསྒྲུབ་བྱ་ཡང་དག་ཏུ་ཁས་མ་བླངས་པ་དང་དེ་སྒྲུབ་ཀྱི་
སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་གྲུབ་པ་དང༌། དེ་
སྒྲུབ་ཀྱི་ཕྱི་རྒོལ་ཡང་དག་གིས་ཚད་མས་གྲུབ་ཟིན་པ་དང་། ཚད་
མས་བསལ་པ་རྣམས་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་
པ་སེལ་ནུས་པའི་ཕྱིར་། དེར་གཞན་དོན་ཕྱོགས་ཡང་དག་གི་མཚན་
ཉིད་ འཆད་ པའི་ཚིག་ཟུར་ དུ་ སྨོས་ པའི་འདོད་ པ་ ཞེས་ པའི་ སྒྲས།
གཞན་དོན་ཕྱོགས་ཡང་དག་གི་མཚན་ཉིད་ལ་མ་ཁྱབ་པ་སེལ་པར་
བྱེད་པ་ཡིན་ཏེ། དེས་དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་
ཡིན་ན། དེ་སྒྲུབ་ཀྱི་སྔ་རྒོལ་ཡང་དག་གིས་དེ་སྒྲུབ་ཀྱི་བསྒྲུབ་བྱར་ཞེ་
བས་འདོད་པ་གཅིག་དགོས་པར་བསྟན་པའི་ཕྱིར། གསུམ་པ་་་་
ཕྱོགས་ཀྱི་མཚན་ཉིད་བསྟན་པའི་དགོས་པ་ནི། རང་རེས། རང་
ཉིད་ཚིག་ཕྲད་ཅེས་པར། གཞན་དོན་ཕྱོགས་ཡང་དག་གི་མཚན་
ཉིད་ལ་ཁྱབ་ཆེས་པ་སེལ་བའི་ཕྱིར་དུ། ཀུན་ལས་བཏུས་སུ་གཞན་
དོན་བསྒྲུབ་བྱ་ཡང་དག་གི་མཚན་ཉིད་འཆད་པའི་ཚིག་ཟུར་དུ་རང་
ཉིད་དང༌། ཚིག་ཕྲད་ཁོ་ན་དང་། ངོ་བོ་དང་། མ་བསལ་བ་
ཞེས་པའི་ཚིག་བཞི་སྨོས་པ་ཡིན། བྱས་པ་ལ་ཁོ་ན་རེ། རིགས་སྒོར་
བཤད་པའི་གཞན་དོན་ཕྱོགས་ཡང་དག་གི་མཚན་ཉིད་ལ་ཁྱབ་ཆེས་
པའི་སྐྱོན་ཡོད་པར་ཐལ། དེར་གཞན་དོན་ཕྱོགས་ཡང་དག་གི་་་
མཚན་ཉིད་འཆད་པའི་ཚིག་ཟུར་དུ་རང་ཉིད་ཅེས་སོགས་ཀྱི་ཚིག་བཞི་
- 649



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དངོས་སུ་མ་སྨོས་པའི་ཕྱིར་ཞེ་ན། མ་ཁྱབ་སྟེ། དེར་རང་ཉིད་ཅེས་
སོགས་ཀྱི་ཚིག་བཞི་དངོས་སུ་མ་སྨོས་ཀྱང་དེར་བསྒྲུབ་བྱར་འོས་ཤིང་
རྒོལ་བ་རྟོག་ལྡན་གྱིས་གཞན་དོན་བསྒྲུབ་བྱར་ཁས་བླངས་པ་དེ་གཞན་
དོན་ཕྱོགས་ཡང་དག་གི་མཚན་ཉིད་དུ་བསྟན་པ་གང་ཞིག ཚད་
མས་བསལ་བ་སོགས་དེ་རྣམས་ལ་ནི་དེར་བཤད་པའི་ཕྱོགས་ཡང་དག་
གི་མཚན་ཉིད་འཇུག་པ་མེད་ པའི་ ཕྱིར། ཚད་མས་ བསལ་བ་ལ་
བསྒྲུབ་བྱར་འོས་ཤིང་རྒོལ་བ་རྟོག་ལྡན་གྱིས་གཞན་དོན་བསྒྲུབ་བྱར་
ཁས་བླངས་པ་དེ་མི་འཇུག་སྟེ། ཚད་མས་བསལ་པ་དེ་བསྒྲུབ་བྱར་
འོས་ཤིང་རྒོལ་པ་རྟོག་ལྡན་གྱིས་གཞན་དོན་བསྒྲུབ་བྱ་ཡང་དག་ཏུ་
ཁས་བླངས་བ་དེ་ཡིན་པ་ལ་ཚད་མས་གནོད་པའི་ཕྱིར་དང༌། ལྷག་
མ་དེ་སྒྲུབ་ཀྱི་ཕྱི་རྒོལ་ཡང་དག་གིས་ཚད་མས་གྲུབ་ཟིན་པ་སོགས་ལ་
གཞན་དོན་ཕྱོགས་ཡང་དག་གི་མཚན་ཉིད་ཀྱི་ཟུར་གྱི་རྒོལ་བ་རྟོག་
ལྡན་གྱི་གཞན་དོན་བསྒྲུབ་བྱ་ཡང་དག་ཏུ་ཁས་བླངས་པ་དེ་འཇུག་པ་
མེད་པའི་ཕྱིར་ཏེ། རིགས་སྒོའི་གཞན་དོན་བསྒྲུབ་བྱ་ཡང་དག་གི་
མཚན་ཉིད་འཆད་པའི་ཚིག་ཟུར་གྱི་འདོད་པ་ཞེས་པའི་ཚིག་དེས་དེ་
སྒྲུབ་ཀྱི་སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་གྲུབ་པ་སོགས་
དེ་སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་པ་གཅོད་ནུས་པའི་
ཕྱིར། གཉིས་པ་ནི། རང་རེས། བསྒྲུབ་བྱར་ཁས་བླངས་ཞེས་
པར། རིགས་སྒོའི་གཞན་དོན་བསྒྲུབ་བྱ་ཡང་དག་གི་མཚན་ཉིད་
འཆད་པའི་ཚིག་ཟུར་དུ་འདོད་པ་ཞེས་པའི་ཚིག་དེས་དེ་སྒྲུབ་བྱེད་དུ་
བཀོད་བཞིན་པའི་དཔེ་རྟགས་མ་གྲུབ་པ་དེ་དེ་སྒྲུབ་ཀྱི་གཞན་དོན་
བསྒྲུབ་བྱ་ཡང་དག་ཡིན་པ་གཅོད་ནུས་བྱས་པ་ལ། ཁོ་ན་རེ། འོ་
ན་ཀུན་ལས་བཏུས་ཀྱི་གཞན་དོན་བསྒྲུབ་བྱ་ཡང་དག་གི་མཚན་ཉིད་
འཆད་པའི་ཚིག་ཟུར་གྱི་འདོད་པ་ཞེས་པའི་ཚིག་དེས་ཀྱང༌། དེ་
- 650



རྣམ་འགྲེལ་ལེའུ་བཞི་བའི་ཊཱིཀྐ
སྒྲུབ་ཀྱི་སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་གྲུབ་པ་དེ་སྒྲུབ་
ཀྱི་ གཞན་ དོན་ བསྒྲུབ་བྱ་ ཡང་ དག་ ཡིན་ པ་ གཅོད་ ནུས་ པར་ ཐལ།
རིགས་སྒོའི་དེས་དེ་གཅོད་ནུས་པའི་ཕྱིར། འདོད་ན། དེ་སྒྲུབ་ཀྱི་
སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་གྲུབ་པ་དེ་སྒྲུབ་ཀྱི་་༌་
གཞན་དོན་བསྒྲུབ་བྱ་ཡང་དག་ཡིན་པ་བཅད་པའི་ཕྱིར་དུ། ཀུན་
ལས་བཏུས་སུ་གཞན་དོན་བསྒྲུབ་བྱ་ཡང་དག་གི་མཚན་ཉིད་འཆད་
པའི་ཚིག་ཟུར་དུ་ཁོ་ན་ཞེས་པའི་ཚིག་ཕྲད་སྨོས་པ་དོན་མེད་པར་ཐལ་
ལོ་ཞེ་ན། དེ་མི་མཚུངས་པར་སྟོན་པ་ལ། བསྟན་བྱ་བ་ཁྱད་གཞི་
འབྲེལ་བའི་འདོད་ཚིག་ཡིན་མིན་གྱི་ཁྱད་པར་ཡོད་པས་མི་མཚུངས་
པར་བསྟན་པ་དང་། རྐྱེན་ཀ་ཏ་བ་དེ་དེ་སྒྲུབ་ཀྱི་སྒྲུབ་བྱེད་དུ་བཀོད་
བཞིན་པའི་དཔེ་རྟགས་མ་གྲུབ་པ་དེ་སྒྲུབ་ཀྱི་གཞན་དོན་བསྒྲུབ་བྱ་
ཡང་དག་ཡིན་པ་གཅོད་པའི་ཡན་ལག་ཏུ་ཡོད་མེད་ཀྱི་ཁྱད་པར་ཡོད་
པས་མི་མཚུངས་པར་བསྟན་པ་གཉིས། དང་པོ་ནི། ཀུན་ལས་
བཏུས་ཀྱི་གཞན་དོན་བསྒྲུབ་བྱ་ཡང་དག་གི་མཚན་ཉིད་འཆད་པའི་
ཚིག་ཟུར་གྱི་རྒོལ་བ་རང་ཉིད་ཀྱིས་བསྒྲུབ་བྱར་འདོད་ཅེས་བརྗོད་པའི་
ཚིག་དེ་ཡིས་ཆོས་ཅན། ཁྱོད་ཀྱི་དེ་སྒྲུབ་ཀྱི་སྒྲུབ་བྱེད་དུ་བཀོད་་་་
བཞིན་པའི་དཔེ་རྟགས་མ་གྲུབ་པ་དེ་སྒྲུབ་ཀྱི་གཞན་དོན་བསྒྲུབ་བྱ་
ཡང་དག་ཡིན་པ་གཅོད་ནུས་པའི་ངེས་གཟུང་གི་དོན་ནི་རྟོགས་མི་
ནུས་ཏེ། ཁྱོད་ལ་བརྟེན་ནས་དེ་རྟོགས་ནུས་ན། ཁྱོད་བསྟན་བྱ་བ་
ཞེས་པའི་ཚིག་དང་ཁྱད་གཞི་ཁྱད་ཆོས་སུ་མ་འབྲེལ་དགོས་ན་ཡང༌།
ཁྱོད་བྱེད་པའི་མཐའ་ཅན་བསྟན་བྱ་བ་ཞེས་པའི་ཚིག་དང་ཁྱད་གཞི་
ཁྱད་ཆོས་སུ་འབྲེལ་བའི་ཕྱིར། ཀུན་ལས་བཏུས་ སུ་ གཞན་དོན་་་་
བསྒྲུབ་བྱ་ཡང་དག་གི་མཚན་ཉིད་འཆད་པའི་ཚིག་ཟུར་དུ་ཁོ་ན་ཞེས་
པའི་ཚིག་བཤད་པ་ཆོས་ཅན། དགོས་པ་ཡོད་དེ། དུས་གཞན་མ་
– 651 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
-
-
-
-
-
འོངས་པ་ན་བསྒྲུབ་བྱར་འགྱུར་རུང་ད་ལྟ་སྦྱོར་བ་སྐོར་གཅིག་གི་སྒྲུབ་
བྱེད་དུ་བཀོད་བཞིན་པའི་དཔེ་རྟགས་མ་གྲུབ་པ་ད་ལྟ་སྦྱོར་བ་སྐོར་
གཅིག་གི་གཞན་དོན་བསྒྲུབ་བྱ་ཡང་དག་ཡིན་པ་བཅད་པའི་ཆེད་ཡིན་
པའི་ཕྱིར། དེའི་ཤུགས་ལ། རིགས་སྒོའི་དེས་དེ་གཅོད་ནུས་ཏེ།
དེ་བསྟན་བྱ་བ་ཞེས་པའི་ཚིག་དང་ཁྱད་ཆོས་ཁྱད་ཆོས་སུ་མ་འབྲེལ་
བའི་དོན་ཡིན་པའི་ཕྱིར། གཉིས་པ་ནི། ཀུན་ལས་བཏུས་ཀྱི་་
གཞན་དོན་བསྒྲུབ་བྱ་ཡང་དག་གི་མཚན་ཉིད་འཆད་པའི་ཚིག་ཟུར་གྱི་
འདོད་པ་ཞེས་པའི་ཚིག་དེས། སྦྱོར་བ་སྐོར་གཅིག་གི་སྒྲུབ་བྱེད་དུ་
བཀོད་བཞིན་པའི་དཔེ་རྟགས་མ་གྲུབ་པ་སྦྱོར་བ་སྐོར་གཅིག་གི་གཞན་
དོན་བསྒྲུབ་བྱ་ཡང་དག་ཡིན་པ་གཅོད་མི་ནུས་ཏེ། ཀུན་ལས་བཏུས་
པ་འདིར་ནི། གཞན་དོན་བསྒྲུབ་བྱ་ཡང་དག་གི་མཚན་ཉིད་འཆད་
པའི་ཚིག་ཟུར་གྱི་འདོད་པ་ཞེས་པའི་ཚིག་གི་རྐྱེན་ཀ་ཏ་བ་དེ། དེ་དེ་
སྒྲུབ་ཀྱི་གཞན་དོན་བསྒྲུབ་བྱ་ཡང་དག་ཡིན་པ་གཅོད་བྱེད་ཀྱི་ཡན་
ལག་ཏུ་ཡོད་པ་མིན་པའི་ཕྱིར། རིགས་སྒོའི་གཞན་དོན་བསྒྲུབ་བྱ་
ཡང་དག་གི་མཚན་ཉིད་འཆད་པའི་ཚིག་ཟུར་གྱི་འདོད་པར་གྱུར་པ་
ཞེས་པའི་ཚིག་དེ་ཡིས། སྦྱོར་བ་སྐོར་གཅིག་གི་དཔེ་དང་གཏན་
ཚིགས་མ་གྲུབ་པ་ལ་སོགས་པ་སྦྱོར་བ་སྐོར་གཅིག་གི་གཞན་དོན་་་་་
བསྒྲུབ་བྱ་ཡང་དག་ཡིན་པ་འགོག་ནུས་ཏེ། དེ་དག་ལ་དེ་གཞན་
དོན་བསྒྲུབ་བྱ་ཡང་དག་ཡིན་པ་གཅོད་ནུས་ཀྱི་རྐྱེན་ཀ་ཏ་བ་དེ་ཡན་
ལག་ཉིད་དུ་ཡོད་པ་ཡིན་པའི་ཕྱིར། གསུམ་པ་རང་ཉིད་ཀྱི་དགོས་
པ་བསྡུས་ཏེ་བསྟན་པ་ནི། རྗོད་བྱེད་མ་ཡིན་པའི་ཕྱིར། ཞེས་པ་
རྐང་པ་གཅིག་གིས། བསྟན་པཅོས་འདོད་འཇུག་དོན་ཅེ་ན། །ཞེས་
པ་དང་། གཞུང་ལུགས་ཀྱིས་བྱས། ཞེས་སོགས་དང་། ཅི་སྟེ་
སྒྲུབ་པར་བསྟན་པ་ཡིས། ། ཞེས་པའི་གཞན་ལུགས་བཀག་པའི་དོན་
ཁ 652 -



རྣམ་འགྲེལ་ལེའུ་བཞི་བའི་ཊཱིཀྐ
བསྡུས་ནས་སྟོན་ པ་ ཡིན། དེས་ན་ རང་ ཉིད། ཅེས་པ་རྐང་པ་
གཉིས་ཀྱིས་ལུང་དོན་ཐམས་ཅད་གཞན་དོན་བསྒྲུབ་བྱ་ཡང་དག་ཡིན་
པ་བཀག་པ་དེ་ཡི་དོན་བསྡུས་ནས་སྟོན་པ་ཡིན། དེ་འདོད་པ་ནི་
བསྒྲུབ་བྱ་ཉིད། ། ཅེས་པས། རང་ལུགས་ཀྱི་རང་སྒྲ་སྨོས་པའི་་་་
ཡོངས་ གཅོད་ ཀྱི་ དགོས་ པ་ བསྡུས་ ཏེ་ སྟོན། དེས་ ན་ མི་ འདོད།
ཅེས་པ་རྐང་པ་བཞིས་རང་ལུགས་ཀྱི་རང་སྒྲ་སྨོས་པའི་རྣམ་བཅད་ཀྱི་
དགོས་པ་བསྡུས་ཏེ་སྟོན་ནོ། །ཆོས་ཅན། རྒོལ་བ་བསྟན་བཅོས་ལ་
འདོད་པས་འཇུག་ལྡོག་བྱེད་པ་སོགས་ཤེས་པའི་ཕྱིར་དུ། ཀུན་ལས་
བཏུས་སུ་གཞན་དོན་བསྒྲུབ་བྱ་ཡང་དག་གི་མཚན་ཉིད་འཆད་པའི་
ཚིག་ཟུར་དུ་རང་སྒྲ་སྨོས་པ་ཡང་མི་རིགས་པར་ཐལ། དེའི་རང་སྒྲ་
དེ་རྒོལ་བ་བསྟན་བཅོས་ལ་འདོད་པས་འཇུག་ལྡོག་བྱེད་པ་སོགས་རྗོད་
བྱེད་མིན་པའི་ཕྱིར། ཀུན་ལས་བཏུས་ཀྱི་གཞན་དོན་བསྒྲུབ་བྱ་ཡང་
དག་གི་མཚན་ཉིད་འཆད་པའི་ཚིག་ཟུར་གྱི་རང་ཉིད་ཅེས་པའི་ཚིག་
དེས། དེ་སྒྲུབ་ཀྱི་སྔ་རྒོལ་བདག་ཉིད་ཀྱིས་དེ་སྒྲུབ་ཀྱི་གཞན་དོན་
བསྒྲུབ་བྱ་ཡང་དག་ཏུ་འདོད་པ་མ་ཡིན་པའི་བསྟན་བཅོས་ཀྱི་དོན་
ཀུན་ལ་ལྟོས་པ་མེད་པར་དེ་སྒྲུབ་ཀྱི་སྔ་རྒོལ་ཡང་དག་གི་འདོད་ཡུལ་དུ་
བྱས་པའི་ཆོས་དང་ཆོས་ཅན་གྱི་ཚོགས་དོན་ནི། དེ་སྒྲུབ་ཀྱི་གཞན་
དོན་བསྒྲུབ་བྱ་ཉིད་དུ་བསྟན་པ་ཡིན་ཏེ། དེ་ལྟར་བཤད་ཟིན་པ་
དེས་ནའི་ཕྱིར། བྱས་པ་ཆོས་ཅན། ཁྱོད་ཀྱིས་སྒྲ་མི་རྟག་པར་སྒྲུབ་
པའི་སྔ་རྒོལ་ཡང་དག་མི་འདོད་པ་དང་འབྲེལ་བའི་བསྟན་བཅོས་
མཁན་ པོའི་ འདོད་ པ་ སྒྲ་ རྟག་ པ་ ནམ་ ཡོན་ ལ་ ཡང་ གནོད་ པ་ ན།
ཁྱོད་ ཀྱི་ རྟགས་ ཀྱིས་ དེ་ སྒྲུབ་ ཀྱི་ ཕྱོགས་ ཚད་ མས་ བསལ་ བ་ དང༌།
ཁྱོད་དེ་སྒྲུབ་ཀྱི་འགལ་བའི་གཏན་ཚིགས་སུ་ ཐལ་བའི་སྐྱོན་མེད་པ་
ཉིད་ཡིན་ཏེ། ཁྱོད་ཀྱིས་དེ་ལ་གནོད་ཀྱང་ཇི་ལྟར་ཡང་ཁྱོད་ཀྱི་་་༌་
— 653 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟགས་ཀྱིས་དེ་སྒྲུབ་ཀྱི་བསྒྲུབ་བྱ་ལ་ཚད་མས་གནོད་པ་མེད་པའི་ཕྱིར།
དེ་ལྟར་གོང་དུ་བསྒྲུབ་ཟིན་པ་དེས་ནའི་ཕྱིར། གསུམ་པ་མ་བསལ་
བ་རྒྱས་པར་བཤད་པ་ལ། སེལ་བྱེད་གང་གིས་མ་བསལ་བ་དང་།
གཞི་གང་ལ་མི་བསལ་བ་དང༌། ཆོས་ཅན་གྱི་ཁྱད་པར་ལ་གནོད་པ་
ལ་སོགས་པའི་དཔེ་མི་སྟོན་པའི་རྒྱུ་མཚན་བཤད་པའོ། ། དང་པོ་ལ།
མདོར་བསྟན་པ། རྒྱས་པར་བཤད་པའོ། །
དང་པོ་ནི། གཞུང་འདི་གཞི་ གང་ལས་འཕྲོས་ན། རྒོལ་
བས་ ཁས་ བླངས་ པ་ བཟུང་ ངོ༌། ། ཞེས་ པའི་ གཞུང་ ལས་ འཕྲོས།
ཚུལ་ཇི་ལྟར་འཕྲོས་ན། ཁོ་ན་རེ། རྒོལ་བས་ཁས་བླངས་པ་བཟུང་
ངོ༌། །ཞེས་བཤད་ན། རྒོལ་བ་གང་ཡང་རུང་བས་གཞན་དོན་་་་་
བསྒྲུབ་བྱ་ཡང་དག་ཏུ་ཁས་བླངས་པས་གཞན་དོན་བསྒྲུབ་བྱ་ཡང་དག་
ཏུ་འགྱུར་རམ་ཞེ་ན། མི་འགྱུར་ཏེ། རྒོལ་བས་གཞན་དོན་བསྒྲུབ་
བྱར་ཁས་བླངས་པ་དེ་ཡང་སེལ་བྱེད་ཀྱི་ཚད་མ་ནི་མངོན་རྗེས་དག་
གིས་བཀག་པ་མེད་པ་ཡིན་པར་འདོད་པའི་ཕྱིར་ཏེ། ཚད་མས་
བསལ་བ་ཡིན་ན་གཞན་དོན་སྐབས་ཀྱི་གཏན་ཚིགས་ཡང་དག་གི་བྱེད་
པ་འཇུག་པའི་རྟེན་ནམ་ཡུལ་མི་དགོས་པའི་ཕྱིར་ཏེ། གཞན་དོན་
སྐབས་ཀྱི་གཏན་ཚིགས་ཡང་དག་ཡིན་ན། རང་གི་བསྒྲུབ་བྱ་ལ་ཐེ་
ཚོམ་དང་ལྡན་པའི་ཕྱི་རྒོལ་ལ་རང་གི་ཚོགས་དོན་གྱི་སྒྲུབ་བྱེད་ཡང་
དག་ཏུ་བརྗོད་པ་དགོས་པའི་ཕྱིར། གཞུང་འདི་གང་ལས་འཕྲོས་ན།
ཁས་བླངས་དེ་ཡང་། ཆེས་ སོགས་ལས་འཕྲོས། ཚུལ་ཇི་ལྟར་་་་
འཕྲོས་ན། རང་རེས། དེའི་སྐབས་སུ། གཞན་དོན་བསྒྲུབ་བྱ་
ཡང་དག་ཡིན་ན་སེལ་བྱེད་མངོན་སུམ་གྱི་ཚད་མ་དང༌། རྗེས་སུ་
དཔག་ པའི་ཚད་ མ་ དག་ གིས་ མ་ བསལ་བ་ཞིག་དགོས་བྱས་ པ་ལ།
ཁོ་ན་རེ། འོ་ན་སེལ་བྱེད་ཀྱི་ཚད་མ་དེ་ལ་དེ་གཉིས་སུ་གྲངས་ངེས་
- 654 –



རྣམ་འགྲེལ་ལེའུ་བཞི་བའི་ཊིཀྐ
སམ་མ་ངེས། མ་ངེས་ན། གཞལ་བྱ་གཉིས་ཕྱིར་ཚད་མ་གཉིས། །
ཞེས་པར། དེ་ལ་དེར་ངེས་པར་བསྒྲུབ་པ་དང་འགལ། གལ་ཏེ་
ངེས་ན། སློབ་དཔོན་གྱིས། མངོན་སུམ་དོན་དང་རྗེས་དཔག་
དང༌། །ཡིད་ཆེས་གྲགས་པས་རང་རྟེན་ལའོ། །ཞེས་སེལ་བྱེད་ཀྱི་ཚད་
མ་བཞིར་བཤད་པ་དང་འགལ་ལོ་ཞེ་ན། ཤེས་བྱ་ཆོས་ཅན། མི་
འགལ་ཏེ། སློབ་དཔོན་གྱིས་སེལ་བྱེད་ཀྱི་ཚད་མ་དེ་ལ། མངོན་
སུམ་གྱི་ཚད་མ་གཅིག རྗེས་དཔག་ལ། ཡིད་ཆེས་རྗེས་དཔག
དངོས་སྟོབས་རྗེས་དཔག གྲགས་པའི་རྗེས་དཔག་དང་གསུམ་དུ་
དབྱེ་བ་ཡིས། གནོད་བྱེད་ཀྱི་ཚད་མ་དེ་ནི་རྣམ་པ་བཞིར་བཤད་པ་
ཡིན་པའི་ཕྱིར། ཁོ་ན་རེ། རྗེས་དཔག་དེ་ལ་ཡིད་ཆེས་རྗེས་དཔག
གྲགས་པའི་རྗེས་དཔག དངོས་སྟོབས་རྗེས་དཔག་གསུམ་ཡོད་ན།
ཡིད་ཆེས་རྗེས་དཔག་དང་གྲགས་པའི་རྗེས་དཔག་གི་རྟེན་རྟགས་ཡང་
དག་དེ་ཇི་ལྟ་བུ་ཞེ་ན། ཡིད་ཆེས་པའི་རྟགས་དེ་ལ་ལུང་དོན་ལ་
དཔྱད་པས་རྫོགས་པའི་རྒོལ་བ་དབང་རྣོན་རྗེས་སུ་བཟུང་བའི་ཕྱིར་དུ་
གསུངས་པའི་ཡིད་ཆེས་པའི་རྟགས་ཡང་དག་མཚན་ཉིད་པ་གཅིག་
དང་། ལུང་དོན་ལ་དཔྱད་པས་མ་རྫོགས་པའི་རྒོལ་བ་དབང་རྟུལ་
རྗེས་སུ་བཟུང་བའི་ཕྱིར་དུ་གསུངས་པའི་ཡིད་ཆེས་པའི་རྟགས་་་་་
བཏགས་ པ་ གཉིས་ གསུངས་ པའི་ དང་ པོའི་ དབང༌ དུ་ བྱས་ ནས།
ལེའུ་དང་པོར་ཡིད་ཆེས་པའི་རྟགས་ཡང་དག་མཚན་ཉིད་པ་གསུངས་
པ་ཡིན། གཉིས་པའི་དབང་དུ་བྱས་ནས་འདིར་ཡིད་ཆེས་པའི་་་
རྟགས་བཏགས་པ་བ་སྟོན་པ་ལ། དེ་ལ་ཁས་བླངས། ཞེས་སོགས་
གསུངས་སོ། །དེ་ཡང་རྒོལ་བ་གཉིས་པ་དེས་རང་ཚིག་རྣམ་དག་དང་།
ལུང་ཚིག་རྣམ་དག་གཉིས་རང་གི་བརྗོད་བྱའིའབྲས་བུར་ཁས་ལེན་
པའི་རྒྱུ་མཚན་གྱིས། དེའི་ངོར་དེ་གཉིས་རང་གི་བརྗོད་བྱ་སྒྲུབ་པའི་
- 655 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡིད་ཆེས་པའི་འབྲས་རྟགས་བཏགས་པ་བར་སྟོན་པ་ལ། དེ་ལ་ཁས་
བླངས་ཞེས་པ་གསུངས། ལེའུ་དང་པོར་གྲགས་པའི་རྗེས་དཔག་གི་
རྟེན་དུ་གྱུར་པའི་གྲགས་རྟགས་ཡང་དག་དངོས་བསྟན་བསྟན་བྱའི་
གཙོ་བོ་བྱས་ནས་མ་བསྟན་པས། དེ་སྟོན་པ་ལ། འགྲོ་ལ། ཞེས་
སོགས་གསུངས། རང་ཚིག་རྣམ་དག་དང་ཚིག་རྣམ་དག་དེ་དག་
ཆོས་ཅན། རང་ཉིད་རང་གི་བརྗོད་བྱའི་འབྲས་བུར་ཁས་བླངས་
པའི་རྒོལ་པའི་ངོར་རང་གི་བརྗོད་བྱ་སྒྲུབ་པའི་ཡིད་ཆེས་པའི་འབྲས་
བུའི་གཏན་ཚིགས་ཡིན་ཞེས་བརྗོད་དུ་རུང་སྟེ། དེའི་ངོར་ཡིད་ཆེས་་
པའི་ འབྲས་ བུའི་ ཚུལ་ གསུམ་ ཡིན་ ཞེས་ བརྗོད་ དུ་ རུང་ བའི་ ཕྱིར།
འདི་ཁོ་ན་ཡིན་ཏེ། སློབ་དཔོན་ཆོས་མཆོག་གིས། དེ་འདྲ་བ་ཡང་
སྨྲ་བ་པོའི་ང་རྒྱལ་གྱི་རྗེས་སུ་དཔག་པའི་ཚད་མ་ཡིན་ནོ། ། ཞེས་་་་
གསུངས་པའི་ཕྱིར། འགྲོ་བ་ལ་གྲགས་པ་རྟོག་ཡུལ་ན་ཡོད་པ་ཆོས་
ཅན། ཁྱོད་རི་བོང་ཅན་ཟླ་བ་ཞེས་པའི་སྒྲས་བརྗོད་རུང་དུ་སྒྲུབ་
པའི་རང་བཞིན་གྱི་རྟགས་ཡང་དག་ཡིན་ཏེ། ཁྱོད་དེ་སྒྲུབ་ཀྱི་སྒྲུབ་
རྟགས་ཡང་དག་གང་ཞིག ཁྱོད་ཟླ་བ་ཞེས་པའི་སྒྲས་བརྗོད་རུང་
དང་རང་བཞིན་གཅིག་ཡིན་པའི་ཕྱིར། གཉིས་པ་ལ། ཡིད་ཆེས་
པས་མ་བསལ་བའི་ཚུལ་དང༌། གྲགས་པས་མ་འོངས་བའི་ཚུལ་་་
དང་། མངོན་ སུམ་ གྱིས་ མ་ བསལ་ བའི་ ཚུལ་ ལོ། ། དང༌ པོ་ ལ།
སྤྱིའི་དོན་དང་། གཞུང་དོན་གཉིས། དང་པོ་ནི། ཚད་མ་་་
མདོར། ངོ་བོ་ཁོ་ན་ཉིད་དང་། འདོད་ཅིང་མ་བསལ་བསྟན་པར་
བྱ། ཞེས་པའི་བསལ་བ་ཞེས་པའི་ཚིག་དེས། གཞན་དོན་བསྒྲུབ་
བྱ་ཡང་དག་ཡིན་ན་ཚད་མས་མ་བསལ་བ་ཞིག་དགོས་པར་བསྟན་པ་
ལ། ཁོ་ན་རེ། གཞན་དོན་བསྒྲུབ་བྱ་ཡང་དག་ཡིན་ན་ཚད་མས་མ་
བསལ་བ་ཅི་དགོས་ན། སེལ་བྱེད་ཀྱི་ཚད་མ་གང་གིས་མ་བསལ་བ་
- 656 -



རྣམ་འགྲེལ་ལེའུ་བཞི་བའི་ཊིཀྐ
ཞིག་དགོས། གཞི་གང་གིས་སྟེང་དུ་མ་བསལ་བ་ཞིག་དགོས་ཟེར་ན།
གཞན་དོན་བསྒྲུབ་བྱ་ཡང་དག་ཡིན་ན། སེལ་བྱེད་མངོན་སུམ་ལ་
སོགས་པའི་ཚད་མ་བཞིས་མ་བསལ་བ་ཞིག་དགོས་སོ། ། དེ་ལྟར་ན།
མངོན་སུམ་ལ་སོགས་པ་བཞིས་མ་བསལ་བའི་ལོག་ཕྱོགས། མངོན་
སུམ་ གྱི་ ཚད་ མ་ལ་ སོགས་ པ་ བཞི་པོ་དེའི་བསལ་བ་དེ་གང་ཞེ་ན།
དེའི་ ལན་ དུ། ཀུན་ ལས་ བཏུས་ ཀྱི་ འགྲེལ་ པར། གཞན་ ནི།
དཔེར་ན། སྒྲ་མཉན་པར་བྱ་བ་མིན། བུམ་པ་རྟག་པ། གཞལ་
བྱའི་དོན་སྒྲུབ་བྱེད་པའི་ཚད་མ་དག་མེད་དོ། ། ཞེས་བྱ་བ་ནི་དམ་
བཅའ་པ་ཙམ་གྱིས་དེར་ལྟར་སྣང་བ་ཡིན་ནོ། །གང་ལ་ཐུན་མོང་མིན་
པའི་ཕྱིར། རྗེས་སུ་དཔག་པ་ནི་མེད་ལ། སྒྲ་ལས་བྱུང་བའི་གྲགས་
པ་དང་འགལ་བའི་དོན་ གྱིས་ ན་ བསལ་ བ་ དེ་ཡང་ ཕྱོགས་མིན་ཏེ།
དཔེར་ན། ། རི་བོང་ཅན་ནི་ཟླ་བ་མིན་ཏེ་ཡོད་པའི་ཕྱིར། ཞེས་པ་
ལྟ་བུའོ། །ཞེས་གསུངས། དེའི་ནང་ནས། གཞལ་བྱའི་དོན་སྒྲུབ་
པར་བྱེད་པའི་ཚད་མ་དག་མེད་དོ། །ཞེས་བྱ་བ་ནི། དམ་བཅས་པ་
ཙམ་གྱིས་དེར་སྣང་བ་ཡིན་ནོ། །ཞེས་པས་ཡིད་ཆེས་ཀྱི་བསལ་བྱ་སེལ་
ཚུལ་དཔེ་དང་བཅས་པ་བསྟན་ལ། དེ་ཉིད་འདིར་རྒྱས་པར་འཆད་
པ་ལ། ཡང་དག་ངེས་ལྡན། ཞེས་པ་ནས། གཟུང་བར་བྱ་ཕྱིར་
དཔྱོད་འཇུག་འགྱུར། །ཞེས་པའི་བར་གསུངས། གང་ལ་ཐུན་མོང་
མིན་པའི། ཞེས་སོགས་ཀྱིས། གྲགས་པའི་རྗེས་དཔག་གི་བསལ་
བྱ་སེལ་ཚུལ་དཔེ་དང་བཅས་པ་སྟོན་པ་ལ། དེ་རྒྱས་པར་འཆད་པ་
ལ་ འདིར། སྐྱེས་བུའི་ དོན་ དང༌ རྗེས་ འབྲེལ་ བ། ། ཞེས་ པ་ ནས།
མངོན་ སུམ་ གྱིས་ གནོད་ འདི་ ལ་ ཡང་། ། ཞེས་ པའི་ བར་ གསུངས།
གཞན་ དུ་ ནི་ དཔེར་ ན་ སྒྲ་ ནི་ ཉན་ པར་ བྱ་ བ་ མིན། ཞེས་ པས།
མངོན་སུམ་གྱི་བསལ་བྱ་སེལ་ཚུལ་དཔེ་དང་བཅས་པ་བསྟན་ལ། དེ་
- 657 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
~
རྒྱས་པར་འཆད་པ་ལ། འདིར། མངོན་སུམ་གྱིས་གནོད་འདི་ལ་
ཡང་། ། ཞེས་པ་ནས། ཀུན་ཏུ་རྒོལ་བ། ཞེས་པའི་བར་གསུངས།
དེ་ལ་ཁོ་ན་རེ། བུམ་པ་རྟག ཅེས་པས། དངོས་སྟོབས་རྗེས་
དཔག་ གི་ བསལ་ བྱ་ སེལ་ ཚུལ་ དཔེ་ དང་ བཅས་ པར་ བསྟན་ པ་ དེ།
འདིར་རྒྱས་པར་མི་འཆད་པའི་རྒྱུ་མཚན་ཅི་ཡིན་ཞེ་ན། དེ་འདིར་
རྒྱས་པར་མི་འཆད་པའི་རྒྱུ་མཚན་ཡོད་དེ། ལེའུ་དང་པོར་དངོས་
སྟོབས་རྗེས་དཔག་གིས་ རང་གི་གཞལ་བྱ་འཇལ་ཚུལ་དེ་དངོས་སུ་
བསྟན་པའི་ཤུགས་ལ་དངོས་སྟོབས་རྗེས་དཔག་གིས་བསལ་བྱ་སེལ་
ཚུལ་དེ་རྟོགས་ནུས་པའི་ཕྱིར། བྱས་པ་ལ། ཁོ་ན་རེ། འོ་ན།
འདིར་མངོན་སུམ་གྱི་བསལ་བྱ་སེལ་ཚུལ་དཔེ་དང་བཅས་པ་རྒྱས་པར་
སྟོན་མི་རིགས་པར་ཐལ། ལེའུ་གསུམ་པར་མངོན་སུམ་གྱིས་རང་གི་
གཞལ་བྱ་འཇལ་ཚུལ་དངོས་སུ་བསྟན་པའི་ཤུགས་ལ་མངོན་སུམ་གྱི་
བསལ་ བྱ་ སེལ་ ཚུལ་ དེ་ ཡང་ རྟོགས་ ནུས་ པའི་ ཕྱིར། འདོད་ ན།
མངོན་སུམ་གྱིས་གནོད་འདི་ལ་ཡང་། ། ཞེས་པ་དང་འགལ་ལོ་ཞེ་ན།
མི་འགལ་ཏེ། ཀུན་ལས་བཏུས་སུ་ སེལ་བྱེད་ཀྱི་ཚད་མའི་དབྱེ་བ་
འཆད་ པ་ ན། རྗེས་ དཔག་ དོན་ དང༌། ཞེས་ མ་ སྨོས་ པར།
མངོན་སུམ་དོན་དང་ཞེས་དོན་སྨོས་ པའི་ དགོས་ པ་དང༌། དེའི་་
འགྲེལ་པར། མངོན་སུམ་གྱི་ཚད་མ་འདིའི་བསལ་བ་འཆད་པ་ན།
སྒྲ་ཤེས་བྱ་མིན་པ་ལྟ་བུ་མངོན་སུམ་གྱི་བསལ་བྱེད་དཔེར་མི་སྟོན་པར།
སྒྲ་མཉན་བྱ་མ་ཡིན་པར་གྲུབ་པ་དེ་མངོན་སུམ་གྱི་བསལ་བའི་དཔེ་
སྨོས་པའི་དགོས་པ་གཉིས་འདིར་རྒྱས་པར་སྟོན་པ་ཡིན་ནོ། །གཉིས་
པ་ལ། ལུད་གནོད་སྒྲུབ་ཏུ་འགྱུར་བའི་ཚུལ་དང་། ཚད་མར་གྱུར་
པའི་ལུང་ངོས་གཟུང་བའོ། །དང་པོ་ནི། ཀུན་ལས་བཏུས་སུ་ལུང་
དང་ཚིག་རང་སེལ་བྱེད་ཕྱོགས་ གཅིག་ ཏུ་སྡུད་པའི་རྒྱུ་མཚན་དང༌།
= 658 ཕ



རྣམ་འགྲེལ་ལེའུ་བཞི་བའི་ཊཱིཀྐ
ལུང་གིས་གནོད་པའི་ཡུལ་ངོས་བཟུང་བའོ། །
དང་ པོ་ ནི། ཁོ་ ན་ རེ། ཀུན་ བཏུས་ ཀྱི་ འགྲེལ་ པར།
གཞལ་བྱའི་དོན་བསྒྲུབ་པར་བྱེད་པའི་ཚད་མ་དག་མེད་དོ། །ཞེས་བྱ་
བ་ནི་དམ་བཅས་པ་ཙམ་གྱིས་དེར་སྣང་བའོ། །ཞེས་གཞལ་བྱ་འཇལ་
བའི་ཚད་མ་མེད་པར་དམ་བཅས་པའི་དམ་བཅའ་དེས། རང་ཚིག་
དང་འགལ་བའི་དམ་བཅའ་དང་། ལུང་ཚིག་དང་འགལ་བའི་དམ་
བཅའ་གཉིས་མཚོན་ནུས་པའི་རྒྱུ་མཚན་ཅི་ཡིན། ཀུན་བཏུས་སུ།
རང་ཚིག་རྣམ་དག་དང་ལུང་ཚིག་རྣམ་དག་གཉིས་ཡིད་ཆེས་ཞེས་སེལ་
བྱེད་གཅིག་ཏུ་བསྡུས་ནས་བསྟན་པའི་རྒྱུ་མཚན་དང་དགོས་པ་ཅི་ཞེ་
ན། དེའི་རྒྱུ་མཚན་སྟོན་པ་ལ། ཡང་དག ཅེས་སོགས་གསུངས།
དགོས་པ་སྟོན་པ་ལ། ཇི་ལྟར་ཞེས་སོགས་གསུངས། རང་ཚིག་
རྣམ་དག་དང་ནི་བསྟན་བཅོས་རྣམ་དག་གཉིས་ཆོས་ཅན། ཀུན་
བཏུས་སུ་ཁྱེད་གཉིས་ཡིད་ཆེས་སེལ་བྱེད་གཅིག་ཏུ་བསྡུས་ནས་བཤད་
པའི་རྒྱུ་མཚན་ཡོད་པ་ཡིན་ཏེ། རང་ཚིག་རྣམ་དག་དེ་ཁོ་རང་སྨྲ་བ་
པོའི་རྒོལ་བ་བདག་ཉིད་ཀྱིས་ཡིད་ཆེས་ཀྱི་གནས་སུ་ཁས་ལེན་པ་་་
བཞིན་དུ། གཞན་ལུང་ཚིག་རྣམ་དག་སྨྲ་བ་པོ་དེས་ཀྱང་ཚིག་རྣམ་
དག་དེ་ཡིད་ཆེས་ཀྱི་གནས་སུ་ཁས་ལེན་པར་མཚུངས་པའི་རྒྱུ་མཚན་
གྱིས་དེ་ལྟར་བཤད་པའི་ཕྱིར། རྟགས་དེ་མཚུངས་ཏེ། རང་ཚིག་
རྣམ་དག་སྨྲ་བའི་གང་ཟག་དེའི་རང་ཚིག་རྣམ་དག་དེའི་ཞེན་དོན་
ཡང་དག་པར་ངེས་པ་དང་ལྡན་པའི་སྒོ་ནས་བརྗོད་པར་འདོད་པ་
བཞིན་དུ། ལུང་ཚིག་རྣམ་དག་རྩོམ་པ་པོ་དེས་ཀྱང་། ལུང་ཚིག་
རྣམ་དག་དེའི་ཞེན་དོན་ཡང་དག་པར་ངེས་པ་དང་ལྡན་པའི་སྒོ་ནས་
བརྗོད་པར་འདོད་པ་ཡིན་པའི་ཕྱིར། ཀུན་ལས་བཏུས་སུ་ལུང་ཚིག་
རྣམ་དག་འདི། རང་གི་ཚིག་དང་ཡིད་ཆེས་ཞེས་ལྷན་ཅིག་ཏུ་བཤད་
ཕ 659 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
to
%
i
ir
ir
པ་ཆོས་ཅན། དགོས་པ་ཡོད་དེ། ཇི་ལྟར་རང་ཚིག་རྣམ་དག་སྨྲ་
བའི་རྒོལ་བ་པ་དག་ནི་རང་གིས་སྨྲས་པའི་རང་ཚིག་རྣམ་དག་དེ་ཚིག་
ཚད་མར་ཁས་ལེན་པ་མ་ཡིན་ན། རང་གི་བསམ་པའི་དོན་དེ་་་
གཞན་ལ་བསྟན་པའི་ཕྱིར་རང་ཚིག་རྣམ་དག་ནི་བདེན་ཞེན་གྱིས་སྨྲ་
བ་ལ་འཇུག་པའི་མི་འགྱུར་བ་དེ་བཞིན་དུ། བསྟན་བཅོས་ཚད་མར་
ཁས་ལེན་པ་ལ་མི་བརྟེན་ན། བསྟན་བཅོས་དེར་གྲགས་པའི་ཤིན་ཏུ་
ལྐོག་གྱུར་གྱི་དོན་ལ་དཔྱོད་པ་མི་འཇུག་པར་ཡང་མཚུངས་པར་བསྟན་
པའི་ཆེད་ཡིན་པའི་ཕྱིར་དང་། བསྟན་བཅོས་རྣམ་དག་དེ་དངོས་
སྟོབས་ཡུལ་ལ་དཔྱོད་པ་དེའི་ཚེ། རང་འགལ་གྱི་དམ་བཅའ་ཞེན་
དོན་ལ་གནོད་བྱེད་མིན་གྱི། སྐབས་ཀྱི་རྟེན་ཤིན་ཏུ་ལྐོག་གྱུར་ཉིད་
ལ་དཔྱོད་པའི་ཚེ། རང་འགལ་གྱི་དམ་བཅའ་ཞེན་དོན་ལ་གནོད་
བྱེད་ཡིན་ནོ་ཞེས་ པའི་དོན་དེ་ བསྟན་པའི་ཆེད་དུ་ཡིན་པའི་ཕྱིར།
ཀུན་ལས་བཏུས་སུ་རང་ཚིག་དང་འགལ་བའི་དམ་བཅའ་དང་ལུང་
ཚིག་དང་འགལ་བའི་དམ་བཅའ་འདི་ལ་གཞལ་བྱའི་དོན་ཅན་གྱི་ཚད་
མ་དག་མེད་དོ། ། ཞེས་དམ་བཅས་པའི་དཔེ་གཅིག་གིས་ཀྱང་་་་་་
མཚུངས་པ་ཉིད་དུ་བསྟན་པའི་རྒྱུ་མཚན་ཡོད་པ་ཡིན་ཏེ། ཀུན་ལས་
བཏུས་སུ་རང་ཚིག་རྣམ་དག་དང་ལུང་ཚིག་རྣམ་དག་གཉིས་ཡིད་ཆེས་
ཞེས་གཅིག་ཏུ་བསྡུས་ནས་བསྟན་པ་ལ་རྒྱུ་མཚན་གཅིག་དང་དགོས་པ་
གཉིས་ཡོད་པ་དེས་ནའི་ཕྱིར། ཁོ་ན་རེ། གཞལ་བྱ་འཇལ་བའི་
ཚད་མ་མེད་པར་དམ་བཅས་པའི་དམ་བཅའ་དེས། རང་ཚིག་དང་
འགལ་པའི་དམ་བཅའ་དང་། ལུང་ཚིག་དང་འགལ་བའི་དམ་་་
བཅའ་གཉིས་མཚོན་ནུས་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་
མཚན་ཡོད་དེ། དེ་འདྲའི་དམ་བཅའ་དེས་གཞལ་བྱ་འཇལ་བའི་
ཚད་མ་མེད་པར་དམ་བཅས་པ་གང་ཞིག ཚད་མ་རྣམས་ནི་ཡོད་པ་
- 660 -



རྣམ་འགྲེལ་ལེའུ་བཞི་བའི་ཊཱིཀྐ
མ་ཡིན་ན་བསྟན་བཅོས་དང་རང་ཚིག་གང་ཡང་རང་གི་བསྟན་བྱའི་
དོན་ལ་མི་བསླུ་མི་རུང་པའི་ཕྱིར། འོ་ན། གཞལ་བྱ་འཇལ་བའི་
ཚད་མ་མེད་པར་དམ་བཅའ་དེ་རང་ཚིག་དང་འགལ་བའི་དམ་བཅའ་
དང༌། ལུང་ཚིག་དང་འགལ་བའི་དམ་བཅའ་གཉིས་ཀའི་རྣམ་པ་
གསལ་བའི་དཔེར་མཚུངས་སམ་ཞེ་ན། དེ་ཆོས་ཅན། རང་ཚིག་
འགལ་ལ་རྣམ་པ་གསལ་པའི་དཔེ་ཡིན་ཏེ། ཁྱོད་རང་ཚིག་འགལ་
བའི་བྱེ་བྲག་ཡིན་པའི་ཕྱིར། དེ་ཆོས་ཅན། ལུང་ཚིག་འགལ་ལ་
རྣམ་པ་གསལ་བའི་དཔེ་མིན་ཏེ། ལུང་ཚིག་འགལ་ལ་ཕྱོགས་ཙམ་
ཞིག་མཚོན་ནས་བསྟན་པའི་དཔེ་ཡིན་པའི་ཕྱིར། འོ་ན། ལུང་
ཚིག་དང་འགལ་པའི་དམ་བཅའི་དཔེ་དེ་ཇི་ལྟ་བུ་ཞེ་ན། སྤྱིན་་་་
སོགས་དཀར་ཆོས་སྤྱད་པ་དེ་ལ་མ་འོངས་བ་ན་བདེ་བ་མི་འགྲུབ་ཅེས་
བྱ་བའི་དམ་བཅའ་དེ་ཆོས་ཅན། ཁྱོད་ལུང་ཚིག་འགལ་ལ་རྣམ་པ་
གསལ་བའི་དཔེ་ཡིན་ཏེ། ཁྱོད་རང་གི་ཞེན་དོན་གྱི་ལོག་ཕྱོགས་ལ་
ཡིད་ཆེས་རྗེས་དཔག་ཚད་མར་སོང་བའི་དམ་བཅའ་ལྟར་སྣང་ཡིན་
པའི་ཕྱིར། གཉིས་པ་ལ། ཆོས་ཅན་དངོས་སྟོབས་ཀྱིས་སྒྲུབ་པའི་
སྐབས་སུ་ལུང་གེགས་བྱེད་དུ་བསྟན་པ་དང༌། ཤིན་ ཏུ་ལྐོག་གྱུར་
གྱིས་སྒྲུབ་པའི་སྐབས་སུ་ལུང་གནོད་བྱེད་དུ་བསྟན་པ། དེའི་ལན་
དགག་པའོ། །
དང་པོ་ནི། རང་རེས། བསྟན་བཅོས་དེའི། སྐབས་རྟེན་
ཉིད་ལ། ཞེས་པར་བསྟན་བཅོས་རྣམ་དག་དེ་དངོས་སྟོབས་ཡུལ་ལ་
དཔྱོད་པ་དེའི་ཚེ། རང་འགལ་གྱི་དམ་བཅའི་ཞེན་དོན་ལ་གནོད་
བྱེད་མིན་བྱས་པ་ལ་ཁོ་ན་རེ། དེ་ཡིན་པར་ཐལ། ཆོས་ཅན་ལུང་
གིས་གྲུབ་པ་དེ་ལ་བརྟེན་པ་མིན་པའི་ཆོས་ཅན་གྱི་དངོས་པོ་སྒྲ་ལྟ་བུ་མི་
རྟག་པར་ཚད་མས་མ་ངེས་པའི་གང་ཟག་གིས་བརྩམས་པའི་སྒྲ་མི་
— 661 མ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟག་པར་སྟོན་པའི་བསྟན་བཅོས་ཀྱི་ཞེན་དོན་ལ་བསྟན་བཅོས་དེ་དང་
འགལ་བ་སྒྲ་རྟག་པར་སྟོན་པའི་བསྟན་བཅོས་ཀྱིས་གནོད་པའི་ཕྱིར་ཏེ།
དེས་སྒྲ་རྟག་པ་བརྗོད་པའི་ཕྱིར་ཞེ་ན། , བསྟན་བཅོས་རྣམ་དག་དེ་
དངོས་སྟོབས་རྗེས་དཔག་གི་ཡུལ་གྱི་ལོག་ཕྱོགས་ལ་གེགས་བྱེད་ཙམ་
ཡིན་གྱི་གནོད་བྱེད་ མ་ ཡིན་ པར་ སྟོན་ པ་ ལ། དེ་ལ་བརྟེན་མིན།
ཞེས་པ་ནས། བཟློག་པ་ཡིན། །ཞེས་པའི་བར་གསུངས། བསྟན་
བཅོས་རྣམ་དག་དེ་ཤིན་ཏུ་ལྐོག་གྱུར་ལ་དཔྱོད་པའི་ཚེ། རང་འགལ་
གྱི་དམ་བཅའི་ཞེན་དོན་ལ་གནོད་བྱེད་དུ་སྟོན་པ་ལ། དེ་ཡི་ཕྱིར་ན།
ཞེས་པ་རྐང་པ་གཉིས་གསུངས། སྒྲ་རྟག་པར་ སྟོན་པའི་བསྟན་་་་
བཅོས་དེ་ཆོས་ཅན། ཁྱོད་ཀྱིས་སྒྲ་རྟག་པ་བརྗོད་ན་ཡང་ཁྱོད་ཀྱིས་
སྒྲ་མི་རྟག་པར་ཚད་མས་མ་ངེས་པའི་གང་ཟག་གིས་བརྩམས་པའི་སྒྲ་
མི་རྟག་པར་སྟོན་པའི་བསྟན་བཅོས་ཀྱི་ཞེན་དོན་ལ་གནོད་པ་མིན་
པར་ཐལ། ཁྱོད་དེའི་ཞེན་དོན་ལ་གེགས་བྱེད་ཙམ་དུ་འགྱུར་པའི་
ཕྱིར་ཏེ། ཁྱོད་དང་དེ་གཉིས་པོ་དག་རྒྱབ་རྟེན་ཚད་མ་མེད་པའི་
དམ་བཅའ་ནུས་ པ་ མཚུངས་ པ་ ཙམ་ ཡིན་ པའི་ཕྱིར། དཔེར་ན།
ཁོ་བོའི་མ་མོ་གཤམ་མོ། ཞེས་པའི་ཚིག་དེ་རང་ཚིག་སྔ་ཕྱི་འགལ་
བའི་དམ་བཅའ་ཡིན་པ་བཞིན་ནོ། །མཇུག་བསྡུ་བ་ནི། ཆོས་ཅན།
དངོས་སྟོབས་ཡུལ་ལ་དཔྱོད་པའི་སྐབས་དེར་ཡང་བསྟན་བཅོས་རྣམ་
དག་དེ་རང་འགལ་གྱི་དམ་བཅའི་ཞེན་དོན་ལ་གནོད་བྱེད་མ་ཡིན་ཏེ།
བསྟན་བཅོས་དེ་ཡང་དངོས་སྟོབས་ཡུལ་ལ་དཔྱོད་པ་དེའི་ཚེ། རང་
ཚིག་སྔ་ཕྱི་འགལ་བའི་བདག་ཉིད་མཚུངས་པར་རང་འགལ་གྱི་དམ་
བཅའི་གཞན་དོན་ལ་གེགས་བྱེད་ཙམ་ཡིན་པའི་ཕྱིར། ཁོ་ན་རེ།
སྒྲ་མི་རྟག་པར་སྟོན་པའི་བསྟན་བཅོས་ཀྱི་ཞེན་དོན་དང་། སྒྲ་རྟག་
པར་སྟོན་པའི་བསྟན་བཅོས་ཀྱི་ཞེན་དོན་གཉིས་གནོད་བྱ་གནོད་བྱེད་
- 662 -



རྣམ་འགྲེལ་ལེའུ་བཞི་བའི་ཊིཀྐ
མ་ཡིན་པར་ཐལ། བསྟན་བཅོས་དེ་གཉིས་གཅིག་གི་ཞེན་དོན་ལ་
ཅིག་ཤོས་ཀྱིས་གནོད་པ་མ་ཡིན་པའི་ཕྱིར་ཞེ་ན། མི་མཚུངས་ཏེ།
སྒྲ་མི་རྟག་པར་ སྟོན་པའི་བསྟན་བཅོས་དང༌། སྒྲ་རྟག་པར་སྟོན་
པའི་བསྟན་བཅོས་དེ་དག་ལས་གང་ལ་རྒྱབ་རྟེན་ཚད་མ་ཡོད་པའི་སྒྲ་
མི་རྟག་པར་སྟོན་པའི་བསྟན་བཅོས་ཀྱི་ཞེན་དོན་སྒྲ་མི་རྟག་པ་དེ་ནི་
གཞན་སྒྲ་རྟག་པར་སྟོན་པའི་བསྟན་བཅོས་ཀྱི་ཞེན་དོན་ལ་གནོད་བྱེད་
དུ་འགྱུར་ཏེ། ཚད་མས་གྲུབ་པས་ཚད་མས་མ་གྲུབ་པ་ལ་གནོད་
པའི་ཕྱིར། ཁོ་ན་རེ། སྒྲ་མི་རྟག་པས་རྟག་པ་ལ་གནོད་པ་དེ་ལྟ་
མིན་ནོ་ཞེ་ན། འོ་ན། སྒྲ་མི་རྟག་པར་སྟོན་པའི་བསྟན་བཅོས་ཆོས་
ཅན། ཁྱོད་དང་སྒྲ་རྟག་པར་སྟོན་པའི་བསྟན་བཅོས་གཉིས་རྒྱབ་
རྟེན་རིགས་བྲལ་གྱི་དམ་བཅའ་ནུས་པ་མཚུངས་པ་ཡིན་པའམཁས།
སྒྲ་རྟག་སྟོན་གྱི་བསྟན་བཅོས་ཀྱིས་ཁྱོད་ཀྱི་ཞེན་དོན་ལ་གནོད་པ་གང་
རུང་དུ་ཐལ། ཁྱོད་དང་དེ་གཉིས་གཞི་སྒྲའི་སྟེང་དུ་ཆོས་དངོས་
འགལ་དམ་བཅས་པའི་དམ་བཅའ་གང་ཞིག ཁྱོད་ཀྱི་ཞེན་དོན་
གྱིས་ཅིག་ཤོས་ཀྱི་ཞེན་དོན་ལ་གནོད་པ་དེ་ལྟ་བ་མིན་པའི་ཕྱིར། ཁོ་
ན་རེ། འདོད་དེ། སྒྲ་རྟག་སྟོན་གྱི་བསྟན་བཅོས་ཀྱིས་སྒྲ་མི་རྟག་
པར་སྟོན་པའི་བསྟན་བཅོས་ཀྱི་ཞེན་དོན་ལ་གནོད་པའི་ཕྱིར་ཞེ་ན།
ཆོས་ཅན། སྒྲ་རྟག་སྟོན་གྱི་བསྟན་བཅོས་དེ་སྒྲ་མི་རྟག་པར་ཇི་ལྟ་བ་
བཞིན་དུ་རྟོགས་པའི་དོན་ཅན་གྱི་དངོས་སྟོབས་རྗེས་དཔག་གི་ཡུལ་སྒྲ་
མི་རྟག་པ་ལ་ནི་ཇི་ལྟར་ཡང་གནོད་བྱེད་ཡིན་པ་མི་འཐད་པར་ཐལ།
དེ་འདྲའི་བསྟན་བཅོས་དེ་རྒྱབ་རྟེན་རིགས་བྲལ་གྱི་དམ་བཅའང་ཡིན་
ཞིང་། སྒྲ་མི་རྟག་པ་དེ་དངོས་སྟོབས་རྗེས་དཔག་ཚད་མར་སོང་
བའི་གཞལ་བྱ་ཡིན་པའི་ཕྱིར། ཕྱི་མ་ལ་ཁྱབ་པ་ཡོད་དེ། དངོས་
སྟོབས་རྗེས་དཔག་གི་ཡུལ་ལུང་རྣམས་སྒྲུབ་བྱེད་ཚད་མ་ཡིན་པ་ནི་
— 663 -



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
སྔར་ཉིད་རྣམ་པར་བཟློག་ཟིན་པ་ཡིན་པའི་ཕྱིར། གཉིས་ པ་ལ།
དངོས་དང༌། ཁས་བླངས་རྗེས་དཔག་ལས་ཐ་དད་དུ་སྟོན་པའི་རྒྱུ་
མཚན་དང་། རང་ཚིག་བསྟན་བཅོས་ལས་ལོགས་སུ་བཤད་པའི་
དགོས་པའོ། །
དང་པོ་ནི། ཆོས་ཅན། ཤིན་ཏུ་ལྐོག་གྱུར་ལ་དཔྱོད་པའི་ཚེ།
ལུང་རྣམ་དག་སྒྲུབ་བྱེད་ཡང་དག་ ཏུ་ ཁས་བླངས་ནས། དེ་དང་
འགལ་བར་དཔྱོད་པ་དག་ལ་དེས་གནོད་པའི་སྐྱོན་འདི་འདོད་རིགས་
ཏེ། ལུང་རྣམ་དག་གནོད་བྱེད་དུ་འཇུག་པའི་དུས་ཡོད། དངོས་
སྟོབས་རྗེས་དཔག་གི་ཡུལ་ལ་ལུང་རྣམ་དག་གནོད་བྱེད་དུ་མི་འཇུག་
པར་བསྒྲུབ་ཟིན་པ་དེ་ཡི་ཕྱིར། གཉིས་པ་ནི། ཁོ་ན་རེ། མངོན་
སུམ་དོན་དང་རྗེས་དཔག་དང༌། ཡིད་ཆེས་ཞེས་ཡིད་ཆེས་རྗེས་་
དཔག་དེ་རྗེས་དཔག་ཙམ་ལས་ལོགས་སུ་བསྟན་པས་ཡིད་ཆེས་རྗེས་
དཔག་དེ་དེ་རྗེས་དཔག་མ་ཡིན་པར་འགྱུར་རོ་ཞེ་ན། ཁས་བླངས་
རྗེས་དཔག་ཆོས་ཅན། རྗེས་དཔག་ལས་ཕྱི་རོལ་ཏུ་གྱུར་པ་མ་ཡིན་
པར་ཐལ། ཁྱོད་རྟགས་ཡང་དག་ལ་བརྟེན་ནས་རང་གི་གཞལ་བྱའི་
ལོག་ཕྱོགས་ལ་གནོད་བྱེད་ཀྱི་རྟོག་པ་ཚད་མ་ཡིན་པའི་ཕྱིར་ཏེ། དེ་
ལྟར་དུ་བསྒྲུབས་ཟིན་པ་དེས་ནའི་ཕྱིར། ཁོ་ན་རེ། ཡིད་ཆེས་རྗེས་
དཔག་དེ་རྗེས་དཔག་ལས་ཕྱི་རོལ་ཏུ་གྱུར་པ་མ་ཡིན་ན། མངོན་
སུམ་དོན་དང་རྗེས་དཔག་དང་། ། ཡིད་ཆེས་གྲགས་པས། ཞེས་་
ཡིད་ཆེས་རྗེས་དཔག་དེ་རྗེས་དཔག་ལས་ ཐ་དད་དུ་བསྟན་པ་ལ་་་
དགོས་པ་ཅི་ཡོད་ཅེ་ན། ཡིད་ཆེས་རྗེས་དཔག་རྗེས་དཔག་ལས་ཕྱི་
རོལ་ཏུ་གྱུར་པ་མིན་ཡང་། ཀུན་ལས་བཏུས་སུ་སེལ་བྱེད་ཚད་མའི་
དབྱེ་བ་འཆད་པའི་སྐབས་སུ། ཡིད་ཆེས་རྗེས་དཔག་རྗེས་དཔག་
ལས་ཐ་དད་དུ་བསྟན་པར་བྱས་པ་ཆོས་ཅན། དགོས་པ་ཡོད་པ་
664 -



རྣམ་འགྲེལ་ལེའུ་བཞི་བའི་ཊཱིཀྐ
ཡིན་ཏེ། དེ་གཉིས་ཀྱི་ཐུན་མོང་མིན་པའི་ཡུལ་གྱི་ཁྱད་པར་བསྟན་
པ་ཡི་ཆེད་ཡིན་པའི་ཕྱིར། མ་གྲུབ་ན། འོ་ན། རྗེས་དཔག་གི་
གསལ་བའི་དབྱེ་བ་རྟོགས་པའི་ཕྱིར། ཀུན་ལས་བཏུས་སུ། སེལ་
བྱེད་ཚད་མའི་དབྱེ་བ་འཆད་པའི་སྐབས་སུ། ཡིད་ཆེས་རྗེས་དཔག་
ལས་ལོགས་སུ་བྱས་པ་ཡིན་པར་ཐལ། དེ་ཡིན་པའམ། དེ་གཉིས་
ཀྱི་ཐུན་མོང་མ་ཡིན་པའི་ཡུལ་གྱི་ཁྱད་པར་རྟོགས་པའི་ཕྱིར་དུ་བྱས་པ་
གང་རུང་གང་ཞིག ཕྱི་མ་དེ་ལྟ་མ་ཡིན་པའི་ཕྱིར། འདོད་ན།
ཀུན་ལས་བཏུས་སུ་སེལ་བྱེད་ཚད་མའི་དབྱེ་བ་འཆད་པའི་སྐབས་སུ།
འབྲས་རང་གི་རྟགས་ལ་བརྟེན་པའི་རྗེས་དཔག་གི་དབྱེ་བ་རྟོགས་པའི་
ཕྱིར་དུ་ཡང་། ཡིད་ཆེས་རྗེས་དཔག་རྗེས་དཔག་ལས་ལོགས་སུ་་
བསྟན་ དགོས་ པ་ སོགས་ ཧ་ ཅང་ ཐལ་ ཆེས་ པར་ འགྱུར་ བར་ ཐལ།
འདོད་པའི་ཕྱིར། འམ་ཞེས་པའི་སྒྲས། ཁོ་ན་རེ། འབྲས་རང་
གི་རྟགས་ལ་བརྟེན་པའི་རྗེས་དཔག་ཆོས་ཅན། ཀུན་ལས་བཏུས་སུ་
སེལ་བྱེད་ཚད་མའི་དབྱེ་བ་འཆད་པའི་སྐབས་སུ། ཁྱོད་རྗེས་དཔག་
ལས་ཐ་དད་དུ་བསྟན་པ་ལ་དགོས་པ་མེད་དེ། ཁྱོད་རྗེས་དཔག་གི་
ནང་དུ་འདུས་པའི་ཕྱིར་ཞེ་ན། འོ་ན། ཡིད་ཆེས་རྗེས་དཔག་ཀྱང་
ཆོས་ཅན། ཀུན་བཏུས་སུ་སེལ་བྱེད་ཚད་མའི་དབྱེ་བ་འཆད་པའི་
སྐབས་སུ། ཁྱོད་རྗེས་དཔག་ལས་ལོགས་ཤིག་བྱས་པ་དོན་མེད་དུ་
འགྱུར་བར་ཐལ། རྟགས་དེའི་ཕྱིར། གསུམ་པ་ནི། གཞུང་འདི་
གང་ལས་འཕྲོས་ན། དེས་ན་འདི་ལ་དཔེ་དག་ཀྱང་། ། ཞེས་པའི་
རྐང་ བ་ གཉིས་ ཀྱིས་ རང་ ཚིག་ དང་ འགལ་ བའི་ དམ་ བཅའ་ དང༌།
ལུང་ཚིག་དང་འགལ་བའི་དམ་བཅའ་གཉིས། གཞལ་བྱའི་དོན་
ཅན་གྱི་ཚད་མ་དག་མེད་དོ། ། ཞེས་དམ་བཅའ་གཅིག་བུ་དེས་མཚོན་
ཏེ་བསྟན་པའི་རྒྱུ་མཚན་དང༌། ཚད་མ་རྣམས་ནི་ཡོང་མིན་ན། །
-- 665 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
d8
ཞེས་པའི་རྐང་པ་གཉིས་ཀྱིས་དམ་བཅའ་དེ་གཉིས་གཞལ་བྱ་འཇལ་
བའི་ཚད་མ་མེད་པར་དམ་ བཅས་ པའི་དམ་བཅའ་གཅིག་པུ་དེས་
མཚོན་ནུས་པའི་རྒྱུ་མཚན་བསྟན་པ་ལ། ཁོ་ན་རེ། དམ་བཅའ་དེ་
གཉིས་དཔེར་བརྗོད་གཅིག་གིས་མཚོན་ནུས་ན། རིགས་སྒོར་ཡང་
དེ་གཉིས་དཔེར་བརྗོད་གཅིག་གིས་མཚོན་ནས་མི་སྟོན་པར་དེ་གཉིས་
དཔེར་བརྗོད་སོ་སོར་བསྟན་པ་ལ་དགོས་པ་གང་ཡོད་ཅེ་ན། རིགས་
སྒོར་དངོས་ཤུགས་འགལ་པའི་རང་ཚིག་ཀྱང་ལུང་ཚིག་འགལ་བའི་
ཚིག་ལས་དཔེར་བརྗོད་ཐ་དད་དུ་བསྟན་པ་ཆོས་ཅན། དགོས་པ་
ཡོད་དེ། རྒྱབ་རྟེན་ཚད་མ་མེད་པའི་རང་ཚིག་དང༌། ལུང་ཚིག་
ཙམ་རང་གི་བརྗོད་བྱ་ཙམ་གྱི་ལོག་ཕྱོགས་ལ་གེགས་བྱེད་མཚུངས་སོ་
ཞེས་རྟོགས་པའི་དགོས་པ་ཡོད་པ་ཡིན་པའི་ཕྱིར། གསུམ་པ་ནི།
དེ་ལ་རྟེན་མིན། ཞེས་པ་ནས། བཟློག་པ་ཡིན། ཞེས་པའི་བར་
གྱིས། ལུང་རྣམ་དག་དངོས་སྟོབས་རྗེས་དཔག་གི་གཞལ་བྱ་ལ་སྒྲུབ་
བྱེད་ཡང་དག་དང་། དེའི་ལོག་ཕྱོགས་ལ་གནོད་བྱེད་དུ་མི་འཇུག་
པར་བསྟན་པ་ལ། ཆོས་ཅན། ལུང་རྣམ་དག་དངོས་སྟོབས་རྗེས་
དཔག་ གི་ གཞལ་བྱའི་དངོས་ པོ་ ཀུན་ ལ་ སྒྲུབ་བྱེད་ ཡང་ དག་ དང་།
དངོས་སྟོབས་རྗེས་དཔག་གི་གཞལ་བྱའི་ལོག་ཕྱོགས་ལ་གནོད་བྱེད་དུ་
འཇུག་ སྟེ། རྒོལ་བ་རྟོག་ལྡན་དེ་ཡིས་ བསྟན་བཅོས་གཞལ་བྱའི་་
གནས་ཀུན་ལ་སྒྲུབ་བྱེད་ཚད་མར་ཁས་བླངས་པའི་ཕྱིར་ཞེ་ན། དམ་
བཅའ་ དེ་ གཉིས་ འགོག་ པ་ ལ། གལ་ ཏེ་ ཞེས་ སོགས་ གསུངས།
སྒྲུབ་བྱེད་འགོག་པ་ལ། སྐྱེས་བུ་ཞེས་སོགས་གསུངས། ཆོས་ཅན།
གལ་ཏེ་བསྟན་བཅོས་རྣམ་དག་དེ་རང་གི་ཞེན་དོན་གྱི་ལོག་ཕྱོགས་ལ་
གནོད་བྱེད་དུ་མི་འདོད་བཞིན་དུ་གནོད་བྱེད་ཡིན་ནམ་ཅི་སྟེ་མིན་
པར་ཐལ། བསྟན་བཅོས་རྣམ་དག་དེ་དངོས་སྟོབས་རྗེས་དཔག་གི་
- 666 ཁ



རྣམ་འགྲེལ་ལེའུ་བཞི་བའི་ཊཱིཀྐ
གཞལ་བྱ་ལ་སྒྲུབ་བྱེད་ ཡང་ དག་ ཏུ་ འཇུག་ པའི་ ཕྱིར། ཁོ་ ན་ རེ།
བསྟན་བཅོས་རྣམ་དག་དེ་སྤྱིར་བསྟན་བཅོས་ཚད་མར་ཁས་བླངས་
ནས། དངོས་སྟོབས་རྗེས་དཔག་གི་གཞལ་བྱ་ལ་སྒྲུབ་བྱེད་ཡང་དག་
ཏུ་ཁས་མི་ལེན་ན། རང་ཚིག་འགལ་བར་འགྱུར་རོ་ཞེ་ན། འོ་ན།
རང་ཚིག་དང་འགལ་པའི་དམ་བཅའ་དང༌། བསྟན་བཅོས་དང་
འགལ་བའི་དམ་བཅའ་གཉིས་གཞི་མཐུན་མི་སྲིད་པའི་ཐ་དད་མེད་
པར་འགྱུར་བར་ཐལ། ལུང་ཚིག་དང་འགལ་པའི་དམ་བཅའ་ཡང་
རང་ཚིག་དང་འགལ་བའི་དམ་བཅའ་ཡིན་པའི་ཕྱིར། རྟགས་ཁས།
འདོད་ན། རང་ཚིག་དང་འགལ་བའི་དམ་བཅའ་དང་། ལུང་
ཚིག་དང་འགལ་བའི་དམ་བཅའ་གཉིས་འགལ་བར་ཁས་བླངས་པ་
དང་འགལ་ལོ། ། ལུང་རྣམས་ཚད་མ་ཡིན་པ་ནི། ཞེས་སོགས་ཀྱི་
སྐབས་སུ་དངོས་སྟོབས་རྗེས་དཔག་གི་ཡུལ་ལ་ལུང་རྣམ་དག་སྒྲུབ་བྱེད་
ཡང་དག་ ཏུ་མི་འཇུག་བྱས་པ་ལ་ཁོ་ན་རེ། དེ་འཇུག་པར་ཐལ།
དེ་འཇུག་པར་ཁས་ལེན་པའི་རྒོལ་བ་ཡོད་པའི་ཕྱིར་ཟེར་ན། འོ་ན།
ཆོས་ཅན། སྒྲ་རྟག་སྟོན་གྱི་བསྟན་བཅོས་འདི་སྒྲ་རྟག་པའི་སྒྲུབ་བྱེད་
ཡོངས་སུ་རྫོགས་པའི་ཚད་མ་ཉིད་ཡིན་པར་ཐལ། བསྟན་བཅོས་དེ་
སྒྲ་རྟག་པའི་སྒྲུབ་བྱེད་དུ་སྐྱེས་བུ་གྲངས་ཅན་པས་འདོད་པས་བྱས་པ་
ཙམ་ཡིན་པའི་ཕྱིར། ཁྱབ་པ་ཁས། གཉིས་པ་ཚད་མར་གྱུར་པའི་
ལུང་ངོས་ བཟུང་པ་ནི། གཞན་ལུགས་ བཀག་ པའི་ དོན་ བསྡུ་ན།
དངོས་ སྟོབས་ རྗེས་ དཔག་ ལ་ རབ་ ཏུ་ གྲགས་ པའི་ དོན་ དག་ ལ།
བསྟན་བཅོས་སྒྲུབ་བྱེད་ཡང་དག་ཏུ་ཁས་ལེན་པ་དོར་ནའང་ཉེས་པ་
མེད་དེ། དངོས་སྟོབས་རྗེས་དཔག་གི་ཡུལ་ལ་ལུང་སྒྲུབ་བྱེད་ཡང་
དག་ཏུ་འཇུག་པ་བཀག་ཟིན་པ་དེས་ནའི་ཕྱིར། རང་ལུགས་བཞག་
པའི་དོན་བསྡུ་བ་ནི། ཤིན་ ཏུ་ ལྐོག་གྱུར་དག་ལ་དཔྱོད་པའི་ཚེ།
- 667 -.



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བསྟན་ བཅོས་རྣམ་དག་ནི་སྒྲུབ་བྱེད་ཡང་དག་ཏུ་འདོད་དགོས་ཏེ།
དེ་མི་འདོད་ན། དེ་ལ་ཚད་མས་དཔྱོད་པ་ཉིད་མི་འཇུག་དགོས་
པའི་ཕྱིར། ཁོ་ན་རེ། ཤིན་ཏུ་ལྐོག་གྱུར་ལ་དཔྱོད་པའི་ཚེ། ལུང་
རྣམ་དག་སྒྲུབ་བྱེད་ཡང་དག་ཏུ་འཇུག་ན། ཤིན་ཏུ་ལྐོག་གྱུར་ལ་
དཔྱོད་པའི་ཚེ་ལུང་གང་ཡང་རུང་བ་སྒྲུབ་བྱེད་ཡང་དག་ཏུ་ཁས་བླང་
བར་བྱ་བ་ཡིན་ནམ་ཞེ་ན། མ་ཡིན་ཏེ། ལུང་འདིའི་དོན་ལ་བརྟག་
པ་བྱས་པ་ན་ཕྱི་རོལ་པའི་ལུང་ཕལ་ཆེར་ནི་ཁས་བླངས་ནང་འགལ་བ་
བརྗོད་པར་མཐོང་བ་ཡིན་པའི་ཕྱིར་ཏེ། རྒྱུ་མཚན་འདི་ལྟ་སྟེ། ཕྱི་
རོལ་ པའི་ ལུང་ ལས་ ཆགས་ སོགས་ཆོས་ མིན་ སྡིག་ པའི་ རྩ་ བ་ དང་།
ཚུལ་བཞིན་ཡིད་བྱེད་དང་བྲལ་བའི་ཁྲུས་ཀྱིས་ཆོས་མིན་པ་སྡིག་པ་
དག་པར་འགྱུར་བའོ། །ཞེས་སྟོན་པ་མཐོང་བའི་ཕྱིར། དེ་ཡང་ཕྱི་
རོལ་བའི་ལུང་ལས། གང་གའི་སྒོ་དང་ཀུ་ཤའི་ཁྱིམ། །བིལ་བ་ཅན་
དང་སྔོན་པོའི་རི། །ཀ་ན་ཀ་ལའི་འཇུག་ངོགས་སུ། །ཁྲུས་བྱས་ཡང་
འབྱུང་སྲིད་མ་ཡིན། །ཞེས་འབྱུང་། དེ་འགོག་པ་ནི། ཚུལ་བཞིན་
ཡིད་བྱེད་དང་བྲལ་བའི་ཁྲུས་ཆོས་ཅན། ཁྱོད་ཀྱིས་སྡིག་པ་ལ་མི་
གནོད་དེ། ཁྱོད་ཀྱིས་སྡིག་པའི་རྒྱུ་ལ་མི་གནོད་པའི་ཕྱིར། དཔེར་
ན། མངར་བ་དང་སྣུམ་པའི་རྫས་ཀྱིས་བད་ཀན་འགོག་མི་ནུས་པ་
བཞིན་ནོ། །དེ་སྐད་དུ་ཡང་སངས་རྒྱས་པའི་ལུང་ལས། སེམས་ཀྱི་
ནང་ན་གནས་པའི་སྐྱོན་འཇུག་ངོགས་ཁྲུས་བྱས་དག་མི་འགྱུར། །དེ་
ནི་ལན་བརྒྱར་ཁྲུས་བྱས་ཀྱང་། །ཆང་བུམ་བཞིན་དུ་དག་མི་འགྱུར། །
ཞེས་གསུངས་སོ། ། ཁོ་ན་རེ། ཤིན་ཏུ་ལྐོག་གྱུར་གྱི་སྒྲུབ་བྱེད་ཡང་
དག་ ཏུ་བཟུང་བར་བྱ་བའི་ལུང་དེ་གང་ཡིན་ཞེ་ན། ཆོས་ཅན་་་་
དཔྱད་གསུམ་གྱིས་དག་པའི་ལུང་ལ་བརྟེན་ནས་ཤིན་ཏུ་ལྐོག་གྱུར་ལ་
དཔྱོད་པ་འཇུག་པར་འགྱུར་ཏེ། མཐོང་བ་མངོན་གྱུར་དང་ལྐོག་
— 668 --



རྣམ་འགྲེལ་ལེའུ་བཞི་བའི་ཊཱིཀྐ
གྱུར་དག་ལ་མངོན་སུམ་དང་རྗེས་དཔག་གི་རིགས་པས་གྲུབ་པ་དང༌།
མ་མཐོང་བ་ཤིན་ཏུ་ལྐོག་གྱུར་དག་ལ་ཁས་བླངས་སྔ་ཕྱི་འགལ་བ་དང་།
རང་ཚིག་དངོས་ཤུགས་འགལ་བའི་རང་ཚིག་གིས་གནོད་པ་མེད་པ་
སོགས་ཀྱི་དཔྱད་གསུམ་གྱིས་དག་པའི་བསྟན་བཅོས་གང་ཡིན་པ་དེ་
ཤིན་ཏུ་ལྐོག་གྱུར་གྱི་སྒྲུབ་བྱེད་ཡང་དག་ཏུ་བཟུང་བར་བྱ་བ་ཡིན་པའི་
ཕྱིར། གཉིས་པ་གྲགས་པས་མ་བསལ་བའི་ཚུལ་ལ། གྲགས་པས་
བསལ་བའི་ཚུལ་དང༌། གྲགས་པའི་དབྱེ་བ་དང༌། རྗེས་དཔག་
ལས་ཐ་དད་དུ་བསྟན་པའི་རྒྱུ་མཚན་གསུམ། དང་པོ་ལ། མདོར་
བསྟན་པ་དང་། རྒྱས་པར་བཤད་པའོ། །
དང་པོ་ནི། གཞུང་འདིའི་འབྲེལ་ནི་འདི་ཡིན་ཏེ། རང་
རེས། འགྲོ་ལ་གྲགས་པ་རང་བཞིན་རྟགས། ཞེས་པའི་སྐབས་སུ་
རྟོག་ཡུལ་ན་ཡོད་པ་དེ་དོན་ཐམས་ཅད་ཟླ་བ་ཞེས་པའི་སྒྲས་བརྗོད་
རུང་དུ་སྒྲུབ་པའི་གྲགས་པའི་རྟགས་ཡང་དག་ཏུ་ཁས་བླངས་པ་ལ།
ཁོ་ན་རེ། དེ་མི་འཐད་པར་ཐལ། དོན་ཐམས་ཅད་ཟླ་བ་ཞེས་པའི་
སྒྲས་བརྗོད་རུང་ཡིན་པ་ལ་ཚད་མས་གནོད་པའི་ཕྱིར། གཞན་ཡང་
དེ་དེ་སྒྲུབ་ཀྱི་རྟགས་ཡང་དག་ཡིན་ན། གྲགས་པ་མཚན་ཉིད་པ་དེ་
གང་ཞེ་ན། དོན་ཐམས་ཅད་ཟླ་བ་ཞེས་པའི་སྒྲས་བརྗོད་རུང་ཡིན་
པ་ལ་ཚད་མས་ མི་གནོད་ཅིང་། གྲགས་པ་མཚན་ཉིད་ པ་ངོས་་་
འཛིན་པ་ལ། སྐྱེས་བུའི་ཞེས་སོགས་རྐང་པ་བཞི་གསུངས། དེ་
ཡང་དང་པོ་སྟོན་པ་ལ། སྐྱེས་བུའི། ཞེས་སོགས་རྐང་པ་གསུམ་
གསུངས། གཉིས་པ་སྟོན་པ་ལ། སྐྱེ་བོ། ཞེས་སོགས་རྐང་པ་
གཅིག་གསུངས། དེའི་སྐབས་སུ་དོན་ཐམས་ཅད་ཟླ་བ་ཞེས་པའི་
སྒྲས་བརྗོད་རུང་དུ་འཛིན་པའི་རྟོག་པ་དང༌། དེ་བརྗོད་པའི་སྒྲ་
གཉིས་གྲགས་པ་མཚན་ཉིད་པར་ཁས་བླངས་པ་ལ། དེ་གཉིས་དེ་
- 669 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡིན་ན། དེ་གཉིས་ཀྱི་ཡུལ་དོན་ཐམས་ཅད་ཟླ་བ་ཞེས་པའི་སྒྲས་
བརྗོད་རུང་དེ་ཡང་གྲགས་པ་མཚན་ཉིད་པ་ཡིན་ནམ་ཞེ་ན། དེ་
གྲགས་པ་བཏགས་པ་བ་ཡིན་པས། དེ་ལ་གྲགས་པའི་རྗེས་དཔག་གི་
མིང་གིས་འདོགས་པའི་རྒྱུ་མཚན་སྟོན་པ་ལ། ཐ་སྙད་ཅེས་སོགས་
རྐང་པ་གཉིས་གསུངས། དེ་གྲགས་པའི་རྗེས་དཔག་གི་གཞལ་བྱ་
ཡིན་པའི་རྒྱུ་མཚན་གྱིས་དེ་ལ་གྲགས་པའི་རྗེས་དཔག་གི་མིང་གིས་
བཏགས་པར་མ་ཟད། མངོན་སུམ་གྱི་གཞལ་བྱ་ལ་མངོན་སུམ་གྱི་
མིང་གིས་བཏགས་པ་དང༌། དངོས་སྟོབས་རྗེས་དཔག་གི་གཞལ་བྱ་
ལ་ཡང་དངོས་སྟོབས་རྗེས་དཔག་གི་མིང་གིས་བཏགས་ནས་སྟོན་པའི་
རྒྱུ་མཚན་ སྟོན་པ་ལ། མངོན་སུམ་ཞེས་ སོགས་ རྐང་པ་གཉིས་་་་་་
གསུངས། འདོད་སྒྲའི་བརྗོད་བྱ་གཉིས་དོན་ལ། བཀག་མེད་་་་
ཅེས་པར། དོན་ཐམས་ཅད་ཟླ་བ་ཞེས་པའི་སྒྲས་བརྗོད་རུང་དེ་ཚད་
མས་བཀག་པ་མེད་བྱས་པ་ལ་ཁོ་ན་རེ། དོན་ཐམས་ཅད་ཟླ་བ་ཞེས་
པའི་སྒྲས་བརྗོད་རུང་ཡིན་པའི་རྒྱུ་མཚན་ཅི་ཡིན་ཞེ་ན། དེ་ལ་ཡུལ་
ཅན་གྱིས་ངོས་ནས་སྒྲུབ་པ་དང༌། ཡུལ་གྱི་ངོས་ནས་སྒྲུབ་པ་གཉིས་
ལས་དང་པོ་སྟོན་པ་ལ། དེ་ལ་ཞེས་སོགས་རྐང་པ་གཉིས་གསུངས།
གཉིས་པ་སྟོན་པ་ལ། བྱས་དང་ཞེས་སོགས་གསུངས། དེས་ན་
དོན་ཐམས་ཅད་ཟླ་བ་ཞེས་པའི་སྒྲས་བརྗོད་རུང་ལ་ཚད་མས་མི་་་
གནོད་ཅིང་། དེས་དོན་ཐམས་ཅད་ཟླ་བ་ཞེས་པའི་སྒྲས་བརྗོད་མི་
རུང་ལ་གནོད་པར་སྟོན་པ་ལ། དོན་ཙམ་ཞེས་སོགས་རྐང་པ་བཞི་
གསུངས། ཁོ་ན་རེ། དོན་ཐམས་ཅད་ཟླ་བ་ཞེས་པའི་སྒྲས་བརྗོད་
རུང་དེས་དེ་བརྗོད་མི་རུང་ལ་མི་གནོད་པར་ཐལ། དོན་ཐམས་ཅད་
འཇིག་རྟེན་ན་ཟླ་བར་མ་གྲགས་པའི་ཕྱིར་ཞེ་ན། མ་ཁྱབ་ཅེས་སྟོན་
པ་ལ། གྲགས་པ་མེད་ཀྱང་། ཞེས་སོགས་རྐང་པ་བཞི་གསུངས།
-
o
IT
ir
ir ir
- 670 ཡ



རྣམ་འགྲེལ་ལེའུ་བཞི་བའི་ཊཱིཀྐ
ir ir
ir
ཀུན་བཏུས་ཀྱི་འགྲེལ་བྱེད་ཁ་ཅིག དོན་ཐམས་ཅད་ཟླ་བ་ཞེས་པའི་
སྒྲས་བརྗོད་རུང་མ་ཡིན་པར་ཁས་ལེན་པ་ལ། གང་ལ། ཞེས་
སོགས་ཀྱི་ལུང་དང་འགལ་བའི་གནོད་བྱེད་སྟོན་པ་ལ། གཞན་དུ་
ཞེས་སོགས་རྐང་པ་གཉིས་གསུངས། གཞན་ཡང༌། དོན་ཐམས་
ཅད་ཟླ་བ་ཞེས་པའི་སྒྲས་བརྗོད་རུང་ཡིན་པ་དེ་ཚད་མས་གནོད་ན།
དེ་ལ་རྗེས་དཔག་གིས་གནོད་དགོས་ཞེས་སྟོན་པ་ལ། དེ་འགོག་ཅེས་
སོགས་རྐང་པ་གཉིས་གསུངས། ཁོ་ན་རེ། འདོད་དེ། རི་བོང་
ཅན་ཆོས་ཅན། ཟླ་བ་ཞེས་པའི་སྒྲས་བརྗོད་རུང་མ་ཡིན་ཏེ། ཡོད་
པའི་ཕྱིར། ཞེས་པའི་རྟགས་ལ་བརྟེན་པའི་རྗེས་དཔག་གིས་གནོད་
པའི་ཕྱིར་ཞེ་ན། དེ་འགོག་པ་ལ། གང་ལ་ཞེས་སོགས་རྐང་པ་བཞི་
གསུངས། ཁོ་ན་རེ། གང་ལ་ཞེས་སོགས་ལུང་དང་པོའི་དོན་སྔར་
བཤད་ པ་ལྟར་ ཡིན་ མོད། ལུང་ གཉིས་ པའི་དོན་ཇི་ལྟ་བུ་ཞེ་ན།
ལུང་གཉིས་པ་དེས་དངོས་སུ་རི་བོང་ཅན་ཟླ་བ་ཞེས་པའི་སྒྲས་བརྗོད་
རུང་མིན་པ་ལ་སྒྲུབ་བྱེད་ཀྱི་ཚད་མ་མེད་པར་སྟོན་པ་ལ། སྒྲ་ནི་ཞེས་
སོགས་རྐང་པ་བཞི་གསུངས། ལུང་དང་པོས། ཤུགས་ལ་དངོས་
སྟོབས་རྗེས་དཔག་ལ་འགྲན་ཟླའི་ཚད་མ་མེད་པར་སྟོན་པ་ལ། རྗེས་
སུ་དཔག་པས། ཞེས་སོགས་རྐང་པ་བཞི་གསུངས། ལུང་དང་
པོའི་དོན་སྔར་བཤད་པ་ལས་ཡང་ན། ལུང་དང་པོ་དེས། རི་བོང་
ཅན་ལ་དངོས་དབང་གིས་ཟླ་བ་ཞེས་པའི་སྒྲ་འཇུག་པར་རྟོགས་པའི་
རྗེས་དཔག་མེད་པར་སྟོན་པ་ལ། ཡང་ན། ཞེས་སོགས་རྐང་པ་
གཉིས་གསུངས། དེ་ལྟར་བསྟན་པའི་དགོས་པ་སྟོན་པ་ལ། དེས་
ན་ཞེས་སོགས་རྐང་པ་དྲུག་གསུངས། རྟོག་ཡུལ་ན་ཡོད་པ་དེ་ རི་
བོང་ཅན་ཟླ་བ་ཞེས་ པའི་སྒྲས་བརྗོད་མི་རུང་དུ་སྒྲུབ་ པའི་མཐུན་་་་
ཕྱོགས་ལ་གཏན་མེད་ཀྱི་ཐུན་མོང་མ་ཡིན་པའི་གཏན་ཚིགས་སུ་བཤད་
- 671 --
» ཏ
*Fr
ཁ
“ བཀ，་དi| +
*# - ---
，
h?༡༧
, ༔ ༧tt
|
ཀ
*r 1st
-r4， 4 Al?.བར-- དྷ བགམ ཙ* si*，༧ ༣༨**»
༣༩
}
， ༧， *， t
，
s+. ，
f，
༔ ，。。
༣* *** ཁ**，
。 •。。。
，，
，**
• •
，
•
*，
•。。。t ，
，



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
པ་མི་འཐད་པར་ཐལ། དེ་དེ་སྒྲུབ་ཀྱི་འགལ་རྟགས་ཡིན་པའི་ཕྱིར་
ཟེར་ན། དེ་དེ་སྒྲུབ་ཀྱི་ཐུན་མོང་མ་ཡིན་པའི་གཏན་ཚིགས་སུ་་་
བཏགས་ནས་བཤད་པའི་རྒྱུ་མཚན་སྟོན་པ་ལ། རི་བོང་ཞེས་སོགས་
པ་ རྐང་ པ་ བཞི་ གསུངས། ཀུན་ བཏུས་ ཀྱི་ འགྲེལ་ བྱེད་ ཁ་ ཅིག
འཇིག་རྟེན་ན་ཟླ་བ་གཅིག་ལས་མེད་པའི་རྒྱུ་མཚན་གྱིས། ཡོད་པ་
དེ་རི་བོང་ཅན་གྲགས་དབང་གིས་ཟླ་བ་ཞེས་པའི་སྒྲས་བརྗོད་རུང་དུ་
བསྒྲུབ་པའི་མཐུན་དཔེ་ཡང་དག་མེད་པའི་དེ་སྒྲུབ་ཀྱི་ཐུན་མོང་མ་
ཡིན་པའི་གཏན་ཚིགས་ཡིན་པ་ལ་དགོངས་ནས། གང་ལ་ཞེས་་་
སོགས་ཀྱི་ལུང་དང་པོ་གསུངས་པ་ཡིན་ནོ་ཞེ་ན། དེའི་ལན་སྟོན་པ་
ལ། དཔེ་འདི་ཞེས་སོགས་གསུངས། སྐྱེ་བོ་རྣམས་ཀྱི་འདོད་པ་
དང་རྗེས་སུ་འབྲེལ་བའི་རྣམ་རྟོག་ཡིད་ཆེས་པའི་ཚུལ་གྱིས་བཞག་པའི་
འདོད་རྒྱལ་བའི་ཟླ་བ་ཞེས་པའི་སྒྲ་ཆོས་ཅན། ཁྱོད་དོན་ཐམས་ཅད་
ལ་འཇུག་ ཏུ་རུང་བ་ལ་ཚད་མས་གནོད་པ་མེད་པའི་ངག་ཡིན་ཏེ།
ཁྱོད་ཀྱི་བརྗོད་བྱ་ཉིད་དུ་རུང་བ་དོན་ཐམས་ཅད་ལ་ཚད་མས་བཀག་
པ་མེད་པའི་ཕྱིར་ཏེ། ཁྱོད་སྐྱེས་བུའི་འདོད་ཙམ་དང་རྗེས་སུ་འབྲེལ་
བའི་སྒྲ་ཡིན་པའི་ཕྱིར། གཉིས་པ་ལ། གྲགས་པའི་མིང་དོན་དང་།
གྲགས་པས་ཀུན་ལ་ཁྱབ་པར་བསྟན་པ། དེ་ལུང་དང་སྦྱར་ཏེ་བཤད་
པའོ། །
དང་པོ་ནི། དོན་ཐམས་ཅད་ཟླ་བ་ཞེས་པའི་སྒྲས་བརྗོད་རུང་
དེ་ཆོས་ཅན། ཁྱོད་ལ་གྲགས་པའི་སྒྲས་བརྗོད་པའི་རྒྱུ་མཚན་ཡོད་དེ།
ཁྱོད་གྲགས་པ་མཚན་ཉིད་པ་རྣམ་པར་རྟོག་པའི་ཐ་སྙད་ལས་ནི་སྐྱེས་
པ་ཡི་རྗོད་བྱེད་ཀྱི་སྒྲའི་ཡུལ་རྟགས་སུ་བཀོད་པའམ། རྟོག་ཡུལ་ནི་
ཡོད་པའི་ཆོས་རྟགས་སུ་བཀོད་པ་ལས་ཁྱོད་གྲུབ་པའི་རྒྱུ་མཚན་གྱིས་
ཁྱོད་ལ་གྲགས་པའི་སྒྲས་བརྗོད་པའི་ཕྱིར། གྲགས་པའི་རྗེས་དཔག་
- 672 -



རྣམ་འགྲེལ་ལེའུ་བཞི་བའི་ཊཱིཀྐ
གི་གཞལ་བྱ་ལ་དེའི་མིང་གིས་གདགས་སུ་རུང་བར་མ་ཟད། - མངོན་
སུམ་གྱི་གཞལ་བྱ་ལ་ཡང་མངོན་སུམ་གྱི་མིང་གིས་འདོགས་སུ་རུང་བ་
དང༌། དངོས་སྟོབས་རྗེས་དཔག་གི་གཞལ་བྱ་ལ་ཡང་དེའི་མིང་གིས་
འདོགས་སུ་རུང་བར་སྟོན་པ་ནི། མངོན་སུམ་གྱི་གཞལ་བྱ་སྒྲ་མཉན་
བྱ་ཡིན་པ་ཡང་ཆོས་ཅན། ཁྱེད་ལ་འཇལ་བྱེད་སྒྲ་འཛིན་མངོན་སུམ་
གྱི་སྒྲ་སྒྲོ་བཏགས་ནས་བརྗོད་པའི་རྒྱུ་མཚན་ཡོད་དེ། ཁྱོད་སྒྲ་འཛིན་
མངོན་སུམ་གྱི་གཞལ་བྱ་ཡིན་པའི་རྒྱུ་མཚན་གྱིས་ཁྱོད་ལ་དེ་ལྟར་དུ་
བརྗོད་པའི་ཕྱིར། སོགས་ཀྱི་སྒྲས་བསྡུས་པ་དངོས་སྟོབས་རྗེས་་་་་
དཔག་གི་གཞལ་བྱ་སྒྲ་མི་རྟག་པ་ཡང་ཆོས་ཅན། ཁྱོད་ལ་དངོས་
སྟོབས་རྗེས་དཔག་གི་སྒྲ་སྒྲོ་བཏགས་ནས་བརྗོད་པའི་རྒྱུ་མཚན་ཡོད་དེ།
ཁྱོད་དེའི་གཞལ་བྱ་ཡིན་པའི་རྒྱུ་མཚན་གྱིས་ཁྱོད་ལ་དེ་ལྟར་བརྗོད་
པའི་ཕྱིར། གཉིས་པ་ལ། རྟགས་དགོད་པ་དང༌། དེའི་ལོག་
ཕྱོགས་ལ་གནོད་བྱེད་དུ་བསྟན་པའོ། །
དང་པོ་ནི། ཉིད་དོན་ལ། བཀག་མེད་ཅེས་པའི་རྟགས་
སྒྲུབ་པ་ནི། ཡུལ་ཅན་གྱི་ངོས་ནས་དང༌། ཡུལ་གྱི་ངོས་ནས་སྒྲུབ་
པ་གཉིས་ལས། དང་པོ་ནི། རང་རྒྱུ་འདོད་པ་དེ་ལ་བརྟེན་ནས་
འབྱུང་བ་ཅན་གྱི་ཟླ་བ་ཞེས་པའི་སྒྲ་ཆོས་ཅན། ཁྱོད་དོན་ཐམས་
ཅད་ལ་འཇུག་རུང་ཡིན་པ་དགག་ཏུ་མེད་པ་ཡིན་ཏེ། ཁྱོད་རང་
ཡུལ་ལ་འདོད་པས་འཇུག་པའི་སྒྲ་ཡིན་པའི་ཕྱིར། གཉིས་པ་ནི།
སྔར་ཟླ་བར་བརྡ་བྱས་པ་རི་བོང་ཅན་དང་དེར་བརྡ་མ་བྱས་པ་བུམ་པ་
ལ་སོགས་པ་རྣམས་སུ་གྲགས་པའི་དོན་སྣ་ཚོགས་པ་ཆོས་ཅན། ཟླ་
བ་ཞེས་པའི་སྒྲས་བརྗོད་རུང་ཡིན་ཏེ། རྟོག་ཡུལ་ན་ཡོད་པའི་རང་
བཞིན་ཉིད་ཀྱི་ཕྱིར། གཉིས་པ་ནི། སྔར་ཟླ་བར་བརྡ་བྱུང་ཟིན་པ་
རི་བོང་ཅན་པའམ། མ་འོངས་པ་ནི་ཟླ་བ་ཞེས་པའི་བརྡ་འབྱུང་
- 673 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བར་འགྱུར་བ་བུམ་པ་སོགས་ཆོས་ཅན། ཁྱོད་ཟླ་ཞེས་པའི་སྒྲ་ཡིས་
བརྗོད་དུ་རུང་བ་ཉིད་དེ་ཡིས་རང་དང་མི་མཐུན་པ་ཁྱོད་ཟླ་བ་ཞེས་པ་
སྒྲས་བརྗོད་མི་རུང་དག་ལ་གནོད་པར་འགྱུར་བ་ཡིན་ཏེ། ཁྱོད་རྟོག་
ཡུལ་ན་ཡོད་པའི་དོན་ཙམ་དང་ནི་རྗེས་སུ་འབྲེལ་པ་ཅན་ཡིན་པའི་
ཕྱིར། གསུམ་ པ་ ནི། ལུང་ དྲངས་ནས་འབྲེལ་ དགོས་ པ་ དང་།
དེའི་དོན་བཤད་པའོ། །
དང་པོ་ནི། རང་རེས། བྱུང་བའམ་ནི། ཞེས་པའི་་་་
སྐབས་སུ། བུམ་པ་ཟླ་བ་ཞེས་པའི་སྒྲས་བརྗོད་རུང་དེས། དེ་དེས་
བརྗོད་མི་རུང་ལ་གནོད་པར་ཁས་བླངས་པ་ལ། ཀུན་བཏུས་ཀྱི་
འགྲེལ་བྱེད་ཁ་ཅིག དེ་མི་འཐད་པར་ཐལ། བུམ་པ་འཇིག་རྟེན་
ན་ཟླ་བར་མ་གྲགས་པའི་ཕྱིར་དང༌། དེ་དེས་བརྗོད་རུང་དུ་སློབ་
དཔོན་གྱིས་ཀྱང་མ་བཤད་པའི་ཕྱིར་ཞེ་ན། བུམ་པ་ཟླ་བ་ཞེས་པའི་
སྒྲས་བརྗོད་རུང་དུ་སློབ་དཔོན་གྱིས་བཤད་པར་ཐལ། གང་ལ་ཐུན་
མོང་མིན་པའི་ཕྱིར་རྗེས་སུ་དཔག་པ་ནི་མེད་ལ། སྒྲ་ལས་བྱུང་བའི་
གྲགས་པ་དང་འགལ་བའི་དོན་གྱིས་མ་བསལ་བ་དེ་ཡང་ཕྱོགས་མིན་
ཏེ། དཔེར་ན། རི་བོང་ཅན་ནི་ཟླ་བ་མ་ཡིན་ཏེ། ཡོད་པའི་ཕྱིར།
ཞེས་པའི་ལུང་འདིས་དེ་ལྟར་དུ་བསྟན་པའི་ཕྱིར། འོ་ན། ལུང་
དེའི་དོན་གང་ཞེ་ན། ལྷའི་ལུགས་ལ། གང་ཐུན་མོང་མིན་པའི་
ཕྱིར་རྗེས་སུ་དཔག་པ་ནི་མེད་ལ། ཞེས་པའི་ལུང་དེས་རི་བོང་ཅན་
ཟླ་བ་ཞེས་པའི་སྒྲས་བརྗོད་རུང་ཡིན་པ་ལ་གནོད་བྱེད་ཀྱི་ཚད་མ་མེད་
པར་བསྟན། སྒྲ་ལས་བྱུང་བའི་གྲགས་པ་དང་འགལ་བའི་དོན་གྱིས་
ན་བསལ་བ་དེ་ཡང་ཕྱོགས་མ་ཡིན་ཏེ། ཞེས་པའི་ལུང་གཉིས་པས།
རི་བོང་ཅན་ཟླ་བ་ཞེས་པའི་སྒྲས་བརྗོད་རུང་མ་ཡིན་པ་ལ་སྒྲུབ་བྱེད་ཀྱི་
ཚད་མ་མེད་པར་བསྟན་པའི་སྒོ་ནས། དངོས་སྟོབས་རྗེས་དཔག་ལ་
- 674 —



རྣམ་འགྲེལ་ལེའུ་བཞི་བའི་ཊིཀྐ
24
འགྲན་ཟླའི་ཚད་མ་མེད་པར་བསྟན་པ་ཡིན་གསུངས། སློབ་དཔོན་
ཆོས་མཆོག་ན་རེ། ལུང་དང་པོ་དེས་རི་བོང་ཅན་ཟླ་བའི་སྒྲས་་་་
བརྗོད་རུང་ཡིན་པ་ལ་གནོད་བྱེད་ཀྱི་ཚད་མ་མེད་པར་ཡང་བསྟན།
དངོས་སྟོབས་རྗེས་དཔག་ལ་འགྲན་ཟླ་ཚད་མ་མེད་པར་ཡང་བསྟན་པ་
ཡིན་གསུངས། སློབ་དཔོན་རྒྱུན་མཛད་པ། ལུང་དང་པོ་དེས་རི་
བོང་ཅན་ཟླ་བའི་སྒྲའི་བརྗོད་རུང་ཡིན་པ་ལ་གནོད་བྱེད་ཀྱི་ཚད་མ་
མེད་པར་གཙོ་བོར་བསྟན། ལུང་གཉིས་པས་རི་བོང་ཅན་ཟླ་བའི་
སྒྲས་བརྗོད་རུང་མིན་པ་ལ་སྒྲུབ་བྱེད་ཀྱི་ཚད་མ་མེད་པར་གཙོ་བོར་
བསྟན་པ་ཡིན་གསུངས། རང་གང་གི་རྗེས་སུ་འབྲང་ན། ལྷའི་
རྗེས་སུ་འབྲང་བ་ཡིན་ནོ། །འོ་ན། ལྷའི་ལུགས་ལ། ལུང་དེ་དག་
གིས་དེ་ལྟར་བསྟན་པའི་རྒྱུ་མཚན་ཅི་ཡིན་ཞེ་ན། དེ་རྣམསརིམ་པ་
བཞིན་དུ་སྒྲུབ་པ་ནི། ལུང་དང་པོ་དེས་རི་བོང་ཅན་ཟླ་བའི་སྒྲས་
བརྗོད་རུང་ཡིན་ པ་ ལ་ གནོད་བྱེད་ཀྱི་ཚད་ མ་ མེད་ པར་ བསྟན་ ཏེ།
ལུང་དེས་རི་བོང་ཅན་ཟླ་བའི་སྒྲས་བརྗོད་མི་རུང་དུ་འཇལ་པའི་ཚད་
མ་མེད་པར་བསྟན་པའི་སྒོ་ནས། རི་བོང་ཅན་ཟླ་བའི་སྒྲས་བརྗོད་
རུང་ཡིན་པ་ལ། གནོད་བྱེད་ཀྱི་ཚད་མ་མེད་པར་བསྟན་པའི་ཕྱིར།
ལུང་དེས་རི་བོང་ཅན་ཟླ་བའི་སྒྲས་བརྗོད་མི་རུང་དུ་འཇལ་པའི་ཚད་
མ་མེད་པར་བསྟན་པར་ཐལ། ལུང་དེས་རི་བོང་ཅན་ཟླ་བའི་སྒྲས་
བརྗོད་མི་རུང་དུ་འཇལ་བའི་རྗེས་དཔག་མེད་པར་དངོས་སུ་བསྟན་
ནས་དེ་འཇལ་བའི་མངོན་སུམ་མེད་པར་ཤུགས་ལ་བསྟན་པ་ཡིན་པའི་
ཕྱིར། ལུང་དེས་རི་བོང་ཅན་ཟླ་བའི་སྒྲས་བརྗོད་མི་རུང་དུ་འཇལ་
པའི་རྗེས་དཔག་མེད་པར་དངོས་སུ་བསྟན་པར་ཐལ། ལུང་དེས་རི་
བོང་ཅན་ཟླ་བའི་སྒྲས་བརྗོད་མི་རུང་དུ་འཇལ་བའི་རྗེས་དཔག་མེད་
དེ། རི་བོང་ཅན་ཟླ་བའི་སྒྲས་བརྗོད་མི་རུང་དུ་སྒྲུབ་པའི་ཕྱོགས་
-- 675 ཡས་



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
ཆོས་ཅན་གྱི་གཏན་ཚིགས་ཡིན་ན། དེ་སྒྲུབ་ཀྱི་ཐུན་མོང་མ་ཡིན་
པའི་ མ་ངེས་པའི་གཏན་ཚིགས་དེ། དེ་སྒྲུབ་ཀྱི་མཐུན་ཕྱོགས་ལ་
གཏན་མེད་ཡིན་དགོས་པའི་ཕྱིར། ཞེས་དངོས་སུ་བསྟན་པའི་ཕྱིར།
དམ་བཅའ་གཉིས་པ་སྒྲུབ་པ་ནི། སྒྲ་ལས་བྱུང་པའི་གྲགས་པ་དང་
འགལ་པའི་དོན་གྱིས་ན་བསལ་པ་དེ་ཡང་ཕྱོགས་མིན་ཏེ། ཞེས་པའི་
ལུང་གཉིས་པ་དེས་རི་བོང་ཅན་ཟླ་བའི་སྒྲས་བརྗོད་རུང་མིན་པ་ལ་
སྒྲུབ་བྱེད་ཀྱི་ཚད་མ་མེད་པར་བསྟན་པར་ཐལ། ལུང་དེས་རི་བོང་
ཅན་ཟླ་བའི་སྒྲས་བརྗོད་རུང་མིན་པ་ གྲགས་ པའི་རྗེས་དཔག་གིས་
བསལ་བར་བསྟན་པའི་ཕྱིར་ཏེ། ལུང་དེས། དེ་གཞན་དོན་་་་་
བསྒྲུབ་བྱ་ཡང་དག་མ་ཡིན་ཏེ། དེ་སྒྲ་ལས་བྱུང་པའི་གྲགས་པ་རི་
བོང་ཅན་ཟླ་བའི་སྒྲས་བརྗོད་རུང་དང་འགལ་བའི་དོན་གྱིས་ན་གྲགས་
པའི་རྗེས་དཔག་གིས་བསལ་བ་ཡིན་པའི་ཕྱིར། ཞེས་དངོས་སུ་་་
བསྟན་པའི་ཕྱིར། དམ་བཅའ་གསུམ་པ་སྒྲུབ་པ་ནི། སྒྲ་ལས་བྱུང་
བའི་ཞེས་སོགས་ཀྱི་ལུང་ཕྱི་མ་དེས། དངོས་སྟོབས་རྗེས་དཔག་ལ་
འགྲན་ཟླའི་ཚད་མ་མེད་པར་བསྟན་ཏེ། ལུང་དེ་གྲགས་པའི་རྗེས་
དཔག་ལ་འགྲན་ཟླའི་ཚད་མ་མེད་པར་དངོས་སུ་བསྟན་པའི་ཤུགས་ལ།
དངོས་སྟོབས་རྗེས་དཔག་ལ་ཡང་འགྲན་ཟླའི་ཚད་མ་མེད་པར་བསྟན་
པའི་ཕྱིར་ཏེ། ལུང་དེས་གྲགས་པའི་རྗེས་དཔག་ལ་འགྲན་ཟླའི་ཚད་
མ་མེད་པར་དངོས་སུ་བསྟན་པ་ལ་བརྟེན་ནས་རང་ཡུལ་འདོད་པ་
ཙམ་གྱིས་བཞག་པ་འཇལ་བའི་ཚད་མ་ལ་ཡང་འགྲན་ཟླའི་ཚད་མ་
མེད་ན། ། རང་ཡུལ་དངོས་སྟོབས་ཀྱིས་གྲུབ་པ་འཇལ་བའི་ཚད་མ་ལ་
འགྲན་ ཟླའི་ཚད་ མ་ མེད་ པ་ ལྟ་ ཅི་ སྨོས་ སྙམ་ དུ་ གོ་ནུས་ པའི་ ཕྱིར།
ལུང་དེས་གྲགས་ པའི་རྗེས་དཔག་ལ་འགྲན་ཟླའི་ཚད་མ་མེད་པར་
དངོས་སུ་བསྟན་ཏེ། ལུང་དེས་རི་བོང་ཅན་ཟླ་བའི་སྒྲའི་བརྗོད་རང་
- 676



རྣམ་འགྲེལ་ལེའུ་བཞི་བའི་ཊཱིཀྐ
དུ་གྲགས་པའི་རྗེས་དཔག་གིས་གྲུབ་ཀྱང་། རི་བོང་ཅན་ཟླ་བའི་
སྒྲས་བརྗོད་མི་རུང་དུ་ཚད་མ་གཞན་གྱིས་གྲུབ་པ་ལྟ་བུའི་འགལ་བ་ལ་
མི་འཁྲུལ་བའི་ཚད་མ་མེད་པར་བསྟན་པའི་ཕྱིར། དོན་འདི་ལ་
དགོངས་ ནས་ འདིར་ ཡང་། རྗེས་ སུ་ དཔག་ པས་ སྒྲུབ་ རྣམས་ ལ།
ཞེས་སོགས་གསུངས་པའི་ཕྱིར། ཤེས་བྱ་ཆོས་ཅན། བུམ་པ་དེ་
འཇིག་རྟེན་ན་ཟླ་བར་མ་གྲགས་ན། བུམ་པ་ཟླ་བ་ཞེས་པའི་སྒྲས་
བརྗོད་རུང་དེས་བུམ་པ་ ཟླ་ བ་ཞེས་པའི་ སྒྲས་བརྗོད་མི་རུང་ལ་མི་་
གནོད་པས་མ་ཁྱབ་སྟེ། བུམ་པ་འཇིག་རྟེན་ན་ཟླ་བར་གྲགས་པ་
མེད་ཀྱང་། བུམ་པ་དེ་ལ་ཟླ་བ་ཞེས་པའི་སྒྲ་དེ་ནི་བརྗོད་རུང་དུ་གྲུབ་
པའི་ཕྱིར་ཏེ། རྟོག་ཡུལ་ན་ཡོད་པ་དེ་རི་བོང་ཅན་གྱི་དངོས་པོ་ལ་ཟླ་
བ་ཞེས་པའི་སྒྲ་དེ་བརྗོད་རུང་དུ་སྒྲུབ་པའི་རྟགས་ཡང་དག་ཡིན་པ་
དེའི་སྟོབས་ཉིད་ལས་བུམ་པ་དེ་ཟླ་བ་ཞེས་པའི་སྒྲར་མ་ཟད། རྗོད་
བྱེད་ཀྱི་སྒྲ་ཀུན་བརྗོད་རུང་དུ་འབྲེལ་བ་དེས་ནའི་ཕྱིར། གཉིས་པ་
ལ། ལུང་དོན་བཤད་པ་དངོས་དང༌། ལུང་གི་དཔེར་བརྗོད་ལ་
བརྒལ་པའི་ལན་ནོ། ། དང་པོ་ལ། ལུང་དང་པོའི་དངོས་དོན་་་་་
གྲགས་པ་ལ་གནོད་བྱེད་མེད་པ་དང༌། ལུང་གཉིས་པོའི་དོན་སྒྲ་
བྱུང་གྲགས་པ་ལ་སྒྲུབ་བྱེད་ཡོད་པར་བསྟན་པ། ལུང་གི་དོན་བཤད་
པའོ། །
དང་པོ་ནི། ཀུན་བཏུས་ཀྱི་འགྲེལ་བྱེད་ཁ་ཅིག་བུམ་པ་ཟླ་བའི་
སྒྲས་བརྗོད་རུང་ཡིན་པ་ལས་གཞན་དུ་མ་ཡིན་ན། སངས་རྒྱས་པས་
རི་བོང་ཅན་གྲགས་དབང་གིས་ཟླ་བའི་སྒྲས་བརྗོད་རུང་དུ་ཁས་བླངས་
པའི་སྐབས་འདིར་ནི་བརྡ་སྤྲོད་པས་གནོད་བྱེད་དུ་བཀོད་པ་ཡི་གཏན་
ཚིགས་རྟོག་ཡུལ་ན་ཡོད་པ་ཆོས་ཅན། ཁྱོད་རི་བོང་ཅན་གྲགས་
དབང་གིས་ཟླ་བའི་སྒྲས་བརྗོད་མི་རུང་དུ་སྒྲུབ་པའི་ཐུན་མོང་མ་ཡིན་
- 677 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པ་སྟེ། དེ་སྒྲུབ་ཀྱི་མཐུན་ཕྱོགས་ལ་གཏན་མེད་ཀྱི་གཏན་ཚིགས་ཉིད་
དུ་མི་འགྱུར་བར་ཐལ། གྲགས་དབང་གིས་ཟླ་བའི་སྒྲས་བརྗོད་རུང་
མིན་པ་དུ་མ་ཡོད་པའི་ཕྱིར། འདོད་ན། གང་ཐུན་མོང་མིན་པའི་
ཕྱིར་ཞེས་སོགས་དང་འགལ་ལོ། ། རི་བོང་ཅན་གྲགས་དབང་གིས་ཟླ་
བའི་སྒྲས་བརྗོད་རུང་ཡིན་པ་ལ་གནོད་བྱེད་ཡིན་ན། དེ་རྗེས་དཔག་
ལས་འགོག་པར་འགྱུར་ཏེ། དེ་ཚད་མས་འགོག་པ་གང་ཞིག དེ་
མངོན་སུམ་གྱིས་མི་འགོག་པའི་ཕྱིར། དང་པོ་ཁས། ཕྱི་མ་གྲུབ་སྟེ།
སྒྲ་དོན་ལ་དབང་པོའི་དངོན་སུམ་དངོས་སུ་འཇལ་བྱེད་དུ་འཇུག་པ་
མེད་པའི་ཕྱིར། ཁོ་ན་རེ། འདོད་དེ། རི་བོང་ཅན་ཆོས་ཅན།
གྲགས་དབང་གིས་ཟླ་བའི་སྒྲས་བརྗོད་རུང་མིན་ཏེ། རྟོག་ཡུལ་ན་
ཡོད་ པའི་ ཕྱིར། ། ཞེས་ པའི་ རྟགས་ལ་བརྟེན་ པའི་རྗེས་དཔག་གིས་
གནོད་པའི་ཕྱིར་ཞེ་ན། རི་བོང་ཅན་གྲགས་དབང་གི་ཟླ་བའི་སྒྲས་
བརྗོད་རུང་དེ་ལ་དེའི་ལོག་ཕྱོགས་སྒྲུབ་པའི་རྟགས་ཡང་དག་བརྟེན་
པའི་རྗེས་དཔག་གིས་མི་གནོད་པར་ཐལ། དེའི་ལོག་ཕྱོགས་སྒྲུབ་
པའི་རྟགས་ཡང་དག་མེད་པའི་ཕྱིར་ཏེ། དེ་སྒྲུབ་ཀྱི་གཏན་ཚིགས་
ཡིན་ན་དེ་སྒྲུབ་ཀྱི་མཐུན་ཕྱོགས་ལ་གཏན་མེད་ཀྱི་གཏན་ཚིགས་ཡིན་
དགོས་པའི་ཕྱིར། ཁོ་ན་རེ། དེ་འདྲའི་བརྗོད་རུང་དེ་ལ་དེས་མི་
གནོད་ཀྱང༌། དེ་ལ་རྟགས་གཞན་ལ་བརྟེན་པའི་རྗེས་དཔག་གིས་
གནོད་དོ་ཞེ་ན། རྟོགས་ཡུལ་ན་ཡོད་པ་དེ་རིང་བོང་ ཅན་གྲགས་
དབང་གིས་ཟླ་བའི་སྒྲས་བརྗོད་མི་རུང་དུ་སྒྲུབ་པའི་མཐུན་ཕྱོགས་ལ་
གཏན་མེད་ཀྱི་གཏན་ཚིགས་ཀྱི་དཔེར་བརྗོད་པ་ཆོས་ཅན། འབྲས་
བུ་དང་ནི་ལྡན་པར་འདོད་དེ། རི་བོང་ཅན་གྲགས་དབང་གིས་ཟླ་
བའི་སྒྲས་བརྗོད་མི་རུང་དུ་སྒྲུབ་པ་གང་ལ་རྟོག་ཡུལ་ན་ཡོད་པ་རྟགས་
སུ་བཀོད་པའི་ཚེ། རྟོག་ཡུལ་ན་ཡོད་པ་དེ་རི་བོང་ཅན་ གྲགས་་་་
---- 678 –



རྣམ་འགྲེལ་ལེའུ་བཞི་བའི་ཊཱིཀྐ
་
-----་་་་་
A -
དབང་གིས་ཟླ་བའི་སྒྲས་བརྗོད་མི་རུང་དུ་སྒྲུབ་པའི་མཐུན་ཕྱོགས་ལ་
རྗེས་སུ་འགྲོ་བ་མེད་པའི་རྟགས་སུ་བཤད་པ་དེ་བཞིན་དུ། བྱས་པ་
སོགས་དེ་སྒྲུབ་ཀྱི་རྟགས་གཞན་རྣམས་ཀྱང་དེ་སྒྲུབ་ཀྱི་ཐུན་ མོང་མ་
ཡིན་པ་ཉིད་དེ། དེ་སྒྲུབ་ཀྱི་མཐུན་ཕྱོགས་ལ་གཏན་མེད་ཡིན་ནོ་
ཞེས་ དེ་ ལྟར་ མཚོན་ ནས་ བསྟན་ པའི་ དགོས་ པ་ ཡོད་ པའི་ ཕྱིར།
གཉིས་པ་ནི། གཞན་དུ་ཞེས་པ་ནས། ལྡན་པར་འདོད། ཅེས་
པའི་ བར་ གྱིས། ལུང་ དང་ པོའི་ དོན་ བཤད་ པ་ ལ། ཁོ་ ན་ རེ།
གང་ལ་ཐུན་མོང་མིན་པའི་ཕྱིར། ཞེས་སོགས་ལུང་དང་པོའི་དོན་
སྔར་བཤད་པ་ལྟར་ཡིན་མོད། སྒྲ་ལས་བྱུང་བའི་ཞེས་སོགས་ལུང་
གཉིས་པ་གསུངས་པའི་དགོས་པ་དེ་གང་ཞེ་ན། སློབ་དཔོན་གྱིས།
སྒྲ་ལས་བྱུང་བའི་གྲགས་པ་དང༌། ། ཞེས་སོགས་ཀྱི་ལུང་གསུངས་པ་
ཆོས་ཅན། དགོས་པ་ཡོད་དེ། ཟླ་བ་ཞེས་པའི་སྒྲས་བརྗོད་རུང་དུ་
གྲུབ་པ་དོན་ཐམས་ཅད་ལ་མ་གྲུབ་པ་མིན་ནོ། ། ཞེས་དེ་ལྟར་རྟོགས་
པའི་ཆེད་ཡིན་པའི་ཕྱིར། དོན་ཐམས་ཅད་དེས་བརྗོད་རུང་ཡིན་
པའི་རྒྱུ་མཚན་ཅི་ཡིན་ཞེ་ན། དེ་དེ་ཡིན་ཏེ། ཟླ་བ་ཞེས་པའི་སྒྲ་ནི་
བརྡ་ལ་བརྟེན་ པ་ ཅན་ཡིན་ལ། བརྡ་དེ་ཡང་ འདོད་ པ་ཙམ་ལ་་་
བརྟེན་པ་ཡིན་པའི་ཕྱིར། གསུམ་པ་ལ། གང་ལ་ཐུན་མོང་མིན་
པའི་ཕྱིར་རྗེས་སུ་དཔག་པ་ནི་མེད་ལ་ཞེས་པའི་ལུང་དེས། དངོས་
སྟོབས་རྗེས་དཔག་གི་གྲུབ་པའི་དོན་ལ་ལོག་ཕྱོགས་སྒྲུབ་བྱེད་མེད་པར་
བསྟན་པ་དང་། རི་བོང་ཅན་དངོས་དབང་གིས་ཟླ་བའི་སྒྲས་བརྗོད་
རུང་དུ་རྗེས་དཔག་མེད་པར་བསྟན་པའོ། །
དང་པོ་ནི། ཁོ་ན་རེ། ལུང་དང་པོའི་དངོས་བསྟན་སྔར་
བཤད་པ་ལྟར་ཡིན་མོད་དེའི་ཤུགས་བསྟན་ཇི་ལྟ་བུ་ཞེ་ན། ལུང་
དང་པོ་དེ་ཆོས་ཅན། ཁྱོད་ཀྱིས་ཤུགས་ལ་དངོས་སྟོབས་རྗེས་ སུ་
- 679 —
il &
ir
ir



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
དཔག་པས་སྒྲུབ་པའི་དོན་རྣམས་ལ་ལོག་ཕྱོགས་སྒྲུབ་བྱེད་འགལ་བ་ལ་
འཁྲུལ་པ་མེད་པ་ཅན་གྱི་ཚད་མ་མེད་པར་སྟོན་པ་ཡིནཏེ། ཁྱོད་
ཀྱིས་དེ་ལྟ་བུ་ཤུགས་ལ་བསྟན་པའི་ཆེད་དུ་གྲགས་པའི་རྗེས་དཔག་གི་
གཞལ་ བྱ་ མཐའ་ གཅིག་ ཏུ་ ངེས་ པར་ བསྟན་ པ་ ཡིན་ པའི་ ཕྱིར།
གཉིས་པ་ནི། ལུང་དང་པོའི་དོན་བརྗོད་མི་རུང་དང་སྦྱར་ཏེ་བཤད་
པ་ལས། ཡང་ན་བརྗོད་རུང་དང་སྦྱར་ཏེ་བཤད་ན། ལུང་དང་པོ་
སྨོས་པ་ཆོས་ཅན། དགོས་པ་གཞན་ཡང་ཡོད་དེ། འཇིན་རྟེན་ན་
བརྗོད་པ་ཟླ་བ་ཞེས་པའི་སྒྲ་དེ་རི་བོང་ཅན་ལ་དངོས་དབང་གིས་་
འཇུག་པར་རྟོགས་པའི་དངོས་སྟོབས་རྗེས་དཔག་མེད་པར་བརྗོད་པ་
ཡིན་པའི་ཕྱིར། རི་བོང་ཅན་ལ་ཟླ་བ་ཞེས་པའི་སྒྲ་དངོས་དབང་
གིས་འཇུག་རུང་དུ་རྟོགས་པའི་རྗེས་དཔག་མེད་པར་བསྟན་པ་ལ་
དགོས་པ་ཅི་ཡོད་ཅེ་ན། དེ་ལྟར་བསྟན་པ་ཆོས་ཅན། དགོས་པ་
ཡོད་དེ། དངོས་ སྟོབས་རྗེས་ སུ་དཔག་ པ་ལས་ གྲགས་པའི་རྗེས་་་
དཔག་སྤྱོད་ཡུལ་ཐ་དད་པའི་ཡུལ་ཅན་ཉིད་དུ་བསྟན་པའི་དགོས་པ་
ཡོད་པ་དེས་ནའི་ཕྱིར། དེ་ལྟར་བསྟན་པ་ལ་དགོས་པ་ཅི་ཡོད་ཅེ་ན།
རང་གི་གཞལ་བྱའི་དངོས་པོ་རྣམས་དངོས་པོའི་སྟོབས་ཀྱིས་ཡོད་པ་
དང་མེད་པའི་རྗེས་སུ་འཇུག་ལྡོག་བྱེད་པ་ཅན་གྱི་དངོས་སྟོབས་རྗེས་
དཔག་ལས་གྲགས་པའི་རྗེས་དཔག་སྤྱོད་ཡུལ་ཐ་དད་དུ་བསྟན་པ་ཆོས་
ཅན། དགོས་པ་ཡོད་དེ། གྲགས་པའི་རྗེས་དཔག་དེ་རང་གི་་
གཞལ་བྱ་དངོས་སྟོབས་ཀྱི་དབང་གིས་གྲུབ་པ་ལ་མི་འཇུག་པར་དེ་
རང་གི་གཞལ་བྱ་འདོད་པ་ཙམ་ལས་སྐྱེས་པ་སྟེ། འདོད་པ་ཙམ་
གྱིས་བཞག་པའི་རང་གི་གཞལ་བྱ་འཇལ་བ་ཡིན་ནོ། ། ཞེས་བསྟན་
པའི་དགོས་པ་ཡོད་པ་དེས་ནའི་ཕྱིར། གཉིས་པ་ལ། རི་བོང་ཅན་
ཟླ་བ་མ་ཡིན་ཏེ། ཡོད་པའི་ཕྱིར། ཞེས་པའི་དཔེ་ལ་རྩོད་པའི་ལན་
- 680 –



རྣམ་འགྲེལ་ལེའུ་བཞི་བའི་ཊཱིཀྐ
དུ་སྦྱར་བ་དང་། ཟླ་བ་ཡིན་ཏེ་ཞེས་པའི་དཔེ་ལ་རྩོད་པའི་ལན་དུ་
སྦྱར་བའོ། །དང་པོ་ནི། ཁོ་ན་རེ། རྟོག་ཡུལ་ན་ཡོད་པ་དེ་རི་བོང་
ཅན་གྲགས་དབང་གིས་ཟླ་བའི་སྒྲས་བརྗོད་མི་རུང་དུ་སྒྲུབ་པའི་འགལ་
རྟགས་མིན་ནམ། ཅིའི་ཕྱིར་དེ་དེ་སྒྲུབ་ཀྱི་ཐུན་མོང་མ་ཡིན་པའི་
གཏན་ཚིགས་སུ་བཤད་ཅེ་ན། རྟོག་ཡུལ་ན་ཡོདཔ་དེ་ཆོས་ཅན།
ཁྱོད་དེ་སྒྲུབ་ཀྱི་ཐུན་མོང་མ་ཡིན་པའི་རྟགས་སུ་འདོད་པ་སྟེ་དེ་སྒྲུབ་ཀྱི་
ཐུན་མོང་མ་ཡིན་པའི་རྟགས་སུ་བཤད་པའི་རྒྱུ་མཚན་ཡོད་དེ། ཁྱོད་
ཀྱི་རྟགས་ཀྱིས་དེ་སྒྲུབ་ཀྱི་མཐུན་ཕྱོགས་ལ་འཇུག་པའི་དཔེ་མེད་པ་
ཅན་དང་། གྲགས་པ་མཐའ་དག་ལ་ལོག་པར་ཞུགས་པའི་བརྡ་སྤྲོད་
པའི་ངོར་ཁྱོད་ཀྱིས་དེ་སྒྲུབ་ཀྱི་མི་མཐུན་ཕྱོགས་ལ་འཇུག་པའི་དཔེ་
ཡང་དག་མེད་པ་ཅན་ཡིན་པའི་རྒྱུ་མཚན་གྱིས་དེ་ལྟར་བཤད་པའི་
ཕྱིར། ཕྱི་མ་གྲུབ་སྟེ། བརྡ་སྤྲོད་པ་དེ་ཟླ་བར་ཆེས་གྲགས་པའི་རི་
བོང་ཅན་གྲགས་དབང་གིས་ཟླ་བའི་སྒྲས་བརྗོད་རུང་མི་འདོད་པ་གང་
ཞིག དེ་མི་འདོད་ན། དོན་གང་ཞིག་ཀྱང་གྲགས་དབང་གིས་ཟླ་
བའི་སྒྲས་བརྗོད་རུང་དུ་འདོད་པར་འགྱུར་བ་མི་འཐད་པ་དེའི་ཕྱིར།
རིགས་སྒོའི་འགྲེལ་བྱེད་ཁ་ཅིག་ན་རེ། རྟོག་ཡུལ་ན་ཡོད་པའི་རྟགས་
ཀྱིས། རི་བོང་ཅན་གྲགས་དབང་གིས་ཟླ་བའི་སྒྲའི་བརྗོད་མི་རུང་དུ་
སྒྲུབ་པའི་མཐུན་དཔེ་ཡང་དག་ཡང་མེད། བརྡ་སྤྲོད་པའི་ངོར་དེ་
སྒྲུབ་ཀྱི་མཐུན་དཔེ་ཡང་མེད་པའི་རྒྱུ་མཚན་གྱིས་དེ་དེ་སྒྲུབ་ཀྱི་ཐུན་
མོང་ མ་ ཡིན་ པའི་ གཏན་ ཚིགས་ སུ་ བཤད་ པ་ མི་ འཐད་ པར་ ཐལ།
འཇིག་རྟེན་ན་ཟླ་བ་གཅིག་ལས་མེད་པའི་རྒྱུ་མཚན་གྱིས་རྟོག་ཡུལ་ན་
ཡོད་པའི་རྟགས་ཀྱིས་རི་བོང་ཅན་ གྲགས་དབང་གིས་ ཟླ་བའི་སྒྲས་
བརྗོད་རུང་དུ་སྒྲུབ་པའི་མཐུན་དཔེ་ཡང་དག་མེད་པ་ལ་དགོངས་ནས་
ལུང་དང་པོ་གསུངས་པ་ཡིན་པའི་ཕྱིར་ཞེ་ན། འོ་ན། རི་བོང་ཅན་
- 681 -



རྗེ་སྨོན་ལམ་དཔལ་པའི་རྣམ་འགྲེལ་ཊཱིཀྐ
གྲགས་དབང་གིས་ཟླ་བའི་སྒྲས་བརྗོད་མི་རུང་དུ་དམ་བཅའ་པའི་དཔེ་
འདི་ཉིད་ཁོ་ནའི་ཞེན་དོན་ལ་གྲགས་པས་གནོད་པའི་དབང་དུ་བྱས་
ནས་ནི་སྒྲ་ལས་བྱུང་པའི་ཞེས་སོགས་ཀྱི་ལུང་ཕྱི་མ་སྨོས་པ་ཡིན་པར་
ཐལ། འཇིག་རྟེན་ན་ཟླ་བ་གཅིག་ལས་མེད་པའི་རྒྱུ་མཚན་གྱིས་རྟོག་
ཡུལ་ན་ཡོད་པའི་རྟགས་ཀྱིས་རི་བོང་ཅན་གྲགས་དབང་གིས་ཟླ་བའི་
སྒྲས་བརྗོད་རུང་དུ་སྒྲུབ་པའི་མཐུན་དཔེ་མེད་པ་ལ་དགོངས་ནས་ལུང་
དང་པོ་གསུངས་པ་ཡིན་པའི་ཕྱིར། འདོད་ན། དེ་ཁོ་ན་ལ་གྲགས་
པས་གནོད་པའི་དབང་དུ་བྱས་ནས་ལུང་ཕྱི་མ་དེ་སྐད་དུ་བཤད་པ་མ་
ཡིན་པར་ཐལ། རི་བོང་ཅན་ཟླ་བའི་སྒྲས་བརྗོད་མི་རུང་དུ་དམ་
བཅའ་པའི་ཞེན་དོན་ལ་གྲགས་པས་གནོད་པ་དེ་བཞིན་དུ། ད་ཏྲིག་
ཤིང་སྒྲས་བརྗོད་རུང་མིན་ནོ་ཞེས་བརྗོད་པའི་དམ་བཅའི་ཞེན་དོན་ལ་
ཡང་གྲགས་པས་གནོད་དོ་ཞེས་གྲགས་པས་གནོད་ཚུལ་སྤྱིའི་མཚན་
ཉིད་བསྟན་པའི་ཕྱིར་དུ་ལུང་ཕྱི་མ་སྨོས་པ་ཡིན་པའི་ཕྱིར། གཉིས་
པ་ནི། གཞན་ཡང་། རྟོག་ཡུལ་ན་ཡོད་པའི་རྟགས་ཀྱིས་རི་བོང་
ཅན་གྲགས་དབང་གིས་ཟླ་བའི་སྒྲས་བརྗོད་རུང་དུ་སྒྲུབ་པའི་སྐབས་
འདིར་ཡང་མཐུན་དཔེ་མེད་པ་མ་ཡིན་པར་ཐལ། ག་བུར་དང་
དངུལ་ཆུ་སོགས་ལ་འཇིག་རྟེན་ན་ནི་ཟླ་བ་ཞེས་པའི་སྒྲ་གྲགས་དབང་
གིས་འཇུག་རུང་དུ་མཐོང་བའི་ཕྱིར། ཁོ་ན་རེ། མ་གྲུབ་སྟེ། དེ་
རི་བོང་ཅན་ཁོ་ན་ལ་འཇུག་པའི་ཕྱིར་ཟེར་ན། ཟླ་བ་ཞེས་པའི་སྒྲ་དེ་
དེ་ཁོ་ན་ལ་ཐུན་མོང་མ་ཡིན་པར་འཇུག་པ་ཉིད་ཀྱང་ཅི་ཡིན་ཏེ་མི་
འཐད་པར་ཐལ། དེ་བརྡའི་དབང་ལས་འཇུག་པར་འགྱུར་བ་ཡིན་
པའི་ཕྱིར། གལ་ཏེ་ཟླ་བ་ཞེས་པའི་སྒྲ་དེ་རི་བོང་ཅན་ལ་ལ་ཁོ་ནར་
འཇུག་པར་གྲུབ་ན། ཟླ་བ་ཞེས་པའི་སྒྲ་དེ་ནི་ཆོས་ཅན། ཁྱོད་རི་
བོང་ཅན་ལ་དངོས་པོའི་སྟོབས་ལས་འཇུག་པར་གྲུབ་པ་ཡིན་པར་ཐལ།
ཨ- 682 -



རྣམ་འགྲེལ་ལེའུ་བཞི་བའི་ཊིཀྐ
ཁྱོད་རི་བོང་ཅན་ལ་འཇུག རི་བོང་ཅན་མ་ཡིན་པ་ལ་འཇུག་ཏུ་མི་
རུང་བའི་སྒྲ་ཡིན་པའི་ཕྱིར། རྟགས་གཉིས་ཁས། ཁོ་ན་རེ། དེ་
རི་བོང་ཅན་ལ་གྲགས་དབང་གིས་འཇུག་པར་གྲུབ་པར་ཁས་ལེན་ནོ་
ཞེ་ན། འོ་ན། ཟླ་བ་ཞེས་པའི་སྒྲ་ཆོས་ཅན། རི་བོང་ཅན་མིན་
པ་ག་བུར་དང་དངུལ་ཆུ་སོགས་ལའང་གྲགས་དབང་གིས་འཇུག་པ་
བཟློག་ཏུ་མེད་པར་ཐལ། ཁྱོད་རི་བོང་ཅན་ལ་གྲགས་དབང་གིས་
འཇུག་པའི་སྒྲ་ཡིན་པའི་ཕྱིར། འདོད་ན། རྟོག་ཡུལ་ན་ཡོད་པའི་
རྟགས་ཀྱིས་རི་བོང་ཅན་གྲགས་དབང་གིས་ཟླ་བའི་སྒྲས་བརྗོད་རུང་དུ་
སྒྲུབ་པའི་མཐུན་དཔེ་མེད་པ་ཉམས་སོ། ། གཉིས་པ་གྲགས་པའི་དབྱེ་
བ་ལ། རྒྱུ་མཚན་ཅན་གྱི་ངེས་པར་བསྟན་པ་དང་། རྒྱུ་མཚན་ཅན་
མིན་པའི་སྒྲ་ཡུལ་མ་ངེས་པར་བསྟན་པའོ། །
དང་པོ་ནི། ཁོ་ན་རེ། ཟླ་བ་ཞེས་པའི་སྒྲ་དེ་ག་པུར་དང་
དངུལ་ཆུ་ སོགས་ ལ་ དངོས་ དབང་གིས་འཇུག་པ་ཡིན་ཏེ། དེ་ལ་
དངོས་དབང་གིས་འཇུག་པའི་རྒྱུ་མཚན་དཀར་བ་དང་བསིལ་བ་དང་།
སྣུམ་པ་ཡིད་ཚིམ་པའི་དངོས་པོ་རྣམས་ཡོད་པའི་ཕྱིར་ཞེ་ན་། འོ་ན།
ཟླ་བ་ཞེས་པའི་སྒྲ་དེ་རི་བོང་ཅན་ལའང་དངོས་དབང་གིས་འཇུག་པ་
ཡིན་པར་ཐལ། ག་བུར་ དང་དངུལ་ཆུ་ སོགས་ཀྱི་དངོས་པོ་ལ་ནི་
གྲུབ་པའི་དཀར་བསིལ་སོགས་དེ་རིང་བོང་ཅན་ལའང་བཟློག་པ་མེད་
པའི་ཕྱིར། ཁྱབ་གསལ་ཁས། ཁོ་ན་རེ། མ་གྲུབ་སྟེ། རི་བོང་
ཅན་ལ་དཀར་བ་སོགས་ཀྱི་དངོས་པོ་དེ་མེད་པའི་ཕྱིར་ཞེ་ན། འོ་ན་
རི་བོང་ཅན་ཟླ་བ་ཞེས་པའི་སྒྲ་དེ་འཇུག་པ་བཟློག་ཀྱང་ཉེས་པ་ཡོད་པ་
མ་ཡིན་པར་ཐལ། དེ་ལ་དཀར་བ་ལ་ སོགས་པའི་དངོས་པོ་མེད་
པའི་ ཕྱིར། རྟགས་ གསལ་ ཁས། ཁྱབ་ པ་ ཡང༌ ཁས་ བླངས་ ཏེ།
དཀར་བ་དང་བསིལ་བ་ལ་སོགས་ཀྱི་དངོས་པོ་དེ་ག་བུར་དང་དངུལ་
ཡ 683 བཨ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཆུ་སོགས་ལ་ ཟླ་བ་ཞེས་པའི་སྒྲ་དངོས་དབང་གིས་འཇུག་ པའི་རྒྱུ་་་
མཚན་ཡིན་ པའི་ཕྱིར། རྟགས་ཁས། གཉིས་པ་ལ། མདོར་
བསྟན་པ་དང༌། རྩོད་པ་སྤང་བ་དང་། དོན་བསྡུ་བའོ། ། །
དང་པོ་ནི། རང་ཡུལ་ལ་དངོས་པོའི་དབང་གིས་འཇུག་པའི་
ངེས་པ་མེད་པར་བརྡའི་དབང་གིས་འཇུག་པ་ཅན་ཟླ་བ་ཞེས་པའི་སྒྲ་
ལས་བྱུང་བའི་ཆོས་རྣམས་ཀྱི་བརྗོད་དུ་རུང་བ་དོན་རྣམས་ཀྱིས་བརྗོད་
དུ་རུང་བ་དོན་རྣམས་ཐམས་ཅད་ལ་ཁྱབ་པ་ཉིད་ཡིན་ཏེ། ཟླ་བ་
ཞེས་ པའི་ སྒྲ་དེ་རང་ཡུལ་ལ་འདོད་པའི་དབང་གིས་འཇུག་པ་ལ་་་
གེགས་བྱེད་པ་མེད་པའི་ཕྱིར་ཏེ། དེ་ལྟར་དུ་གོང་དུ་བསྒྲུབས་ཟིན་
པ་དེའི་ཕྱིར། གཉིས་པ་ནི། ཁོ་ན་རེ། གལ་ཏེ་བརྡ་སྤྲོད་པའི་
ངོར་རྟོག་ཡུལ་ན་ཡོད་པའི་རྟགས་ཀྱིས་རི་བོང་ཅན་གྲགས་དབང་གིས་
ཟླ་བ་ཞེས་པའི་སྒྲས་བརྗོད་མི་རུང་དུ་སྒྲུབ་པའི་མི་མཐུན་ཕྱོགས་ལ་
འཇུག་པའི་དཔེ་ཡོད་པར་ཐལ། བརྡ་སྤྲོད་པའི་ངོར་ག་བུར་དང་
དངུལ་ཆུ་སོགས་ལ་ལར་ཟླ་བ་ཞེས་པའི་སྒྲ་དེ་འཇུག་རུང་དུ་གྲུབ་པའི་
ཕྱིར་ཟེར་ན། ཤེས་བྱ་ཆོས་ཅན། ག་བུར་དང་དངུལ་ཆུ་སོགས་
བརྡ་སྤྲོད་པའི་ངོར། རྟོག་ཡུལ་ན་ཡོད་པའི་རྟགས་ཀྱིས་རི་བོང་ཅན་
གྲགས་ དབང་གིས་ ཟླ་བ་ཞེས་སྒྲས་བརྗོད་མི་རུང་དུ་སྒྲུབ་པའི་མི་་་
མཐུན་དཔེ་ཡང་དག་མ་ཡིན་པར་ཐལ། དེའི་ལུགས་ལ་ག་བུར་དང་
དངུལ་ཆུ་སོགས་ལ་ཟླ་བ་ཞེས་པའི་སྒྲ་དེ་ནི་དངོས་པོའི་སྟོབས་ལས་
འཇུག་གྲུབ་པ་ཡིན་པའི་ཕྱིར། འདོད་ན། ཕྱོགས་སྔ་མ་ལ་ཁྱབ་
འབྲེལ་ཡོད་པ་བུད། ཁོ་ན་རེ། མ་གྲུབ་སྟེ། དེའི་ལུགས་ལ་ཟླ་བ་
ཞེས་པའི་སྒྲ་དེ། ག་བུར་དང་དངུལ་ཆུ་སོགས་ལ་གྲགས་པའི་དབང་
གིས་འཇུག་རུང་དུ་གྲུབ་པར་ཁས་ལན་ནོ་ཞེ་ན། འོ་ན། དེའི་
ལུགས་ལ་ཟླ་བ་ཞེས་པའི་སྒྲ་དེ་རི་བོང་ཅན་ལའང་གྲགས་དབང་གིས་
– 684 ཡཁས་



རྣམ་འགྲེལ་ལེའུ་བཞི་བའི་ཊཱིཀྐ
འཇུག་པ་བཟློག་པ་མེད་པར་ཐལ། ཕྱོགས་སྔ་མ་དེའི་ཕྱིར། དེས་
ཅི་གྲུབ་ན། དོན་ཐམས་ཅད་ཟླ་བ་ཞེས་པའི་སྒྲས་བརྗོད་དུ་རུང་བ་
ཉིད་ཡིན་པ་དེ་འགོག་མི་རིགས་ པར་ཐལ། དེ་འགོག་པ་ལ་དོན་
ཐམས་ཅད་ལ་ཟླ་བ་ཞེས་པའི་བརྡ་འགོག་ཏུ་མེད་པའི་སྟོབས་ལས་
སྐྱེས་པ་ཡི་གྲགས་པ་ཞེས་བྱ་བའི་རྗེས་སུ་དཔག་པ་དོན་ཐམས་ཅད་ཟླ་
བ་ཞེས་པའི་སྒྲས་བརྗོད་དུ་རུང་བའི་ཡུལ་ཅན་གྱིས་གནོད་པར་བྱེད་
པའི་ཕྱིར། གསུམ་པ་ལ། དངོས་དང༌། དེ་དག་གིས་གྲུབ་པའི་
དོན་ནོ། ། །
དང་པོ་ནི། དོན་ཐམས་ཅད་ཟླ་བ་ཞེས་པའི་སྒྲས་བརྗོད་རུང་
དུ་སྒྲུབ་པའི་རིགས་པ་འདིས་ནི་ཆོས་ཅན། དགོས་པ་གཞན་ཡང་
ཡོད་དེ། རྗོད་བྱེད་ཀྱི་སྒྲ་དེ་དག་རྣམས་དོན་ཐམས་ཅད་ལ་འཇུག་
རུང་ དེར་ འགོག་ པ་ ལ་ ནི་ གྲགས་ པའི་ རྗེས་ དཔག་ དང་ འགལ་ ཏེ།
དེས་གནོད་པར་བསྟན་པའི་ཆེད་ཡིན་པའི་ཕྱིར། དེ་ལྟར་བསྟན་ལ་
དགོས་པ་ཅི་ཡོད་ཅེ་ན། དེ་ལ་དགོས་པ་ཡོད་དེ། བརྡ་ཡི་རྗེས་སུ་
འཇུག་པ་ཡི་སྒྲ་རྣམས་ལ་ནི་དོན་གཅིག་ཁོ་ན་ལ་འཇུག་ཏུ་རུང་བའི་
ངེས་པ་ཡོད་པ་མིན་ནོ་ཞེས་བརྗོད་པ་རྟོགས་པའི་ཆེད་དུ་ཡིན་པའི་
ཕྱིར། གཉིས་པ་ནི། རྗོད་བྱེད་ཀྱི་སྒྲ་རྣམས་བརྡའི་རྗེས་སུ་འཇུག་
པར་བསྟན་ལ་དགོས་པ་གང་ཡོད་ཅེ་ན། དེ་ལྟར་བསྟན་པ་དེས་ནི་
ཆོས་ཅན། དགོས་པ་ཡོད་དེ། རྒྱུ་མཚན་ཅན་གྱི་སྒྲའི་བརྗོད་བྱའི་
དོན་ནམ། འདོད་རྒྱལ་བའི་སྒྲ་རྣམས་ཀྱི་ནི་བརྗོད་བྱའི་དོན་དམ་
པར་གྲུབ་པ་ཉིད་འགོག་པ་ལ་གྲགས་པའི་རྗེས་དཔག་གིས་གནོད་པ་
མེད་པའི་ཆེད་ཡིན་པའི་ཕྱིར། གསུམ་པ་ལ། གྲགས་པ་རྗེས་་་
དཔག་ལས་ཐ་དད་དུ་བྱས་པའི་དགོས་ པ་དང༌། ཡིད་ཆེས་དང་
གཉིས་ཀ་ཐ་དད་དུ་བྱས་པའི་དགོས་པའོ། །
– 685 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
72 ir
དང་པོ་ནི། འདིའི་དོན་ནི་འདི་ཡིན་ཏེ། ཚད་མ་མདོར།
མངོན་ སུམ་ དོན་ དང་ རྗེས་ དཔག་ དང༌། ། ཡིད་ ཆེས་ གྲགས་ པས།
ཞེས་པས་གྲགས་པའི་རྗེས་དཔག་རྗེས་དཔག་ལས་ཐ་དད་དུ་བསྟན་པ་
ལ་ ཁོ་ ན་རེ། སེལ་བྱེད་ ཚད་ མའི་ དབྱེ་ བ་ འཆད་ པའི་ སྐབས་ སུ།
གྲགས་པའི་རྗེས་དཔག་རྗེས་དཔག་ལས་ཐ་དད་དུ་བསྟན་པ་མི་འཐད་
པར་ ཐལ། གྲགས་པའི་རྗེས་དཔག་དེ་རྗེས་དཔག་ཡིན་པའི་ཕྱིར་
ཟེར་ན། གྲགས་ པའི་ རྗེས་དཔག་ཆོས་ཅན། ཁྱོད་ རྗེས་དཔག་
ལས་ཕྱི་རོལ་ཏུ་གྱུར་པ་མ་ཡིན་ཏེ། ཁྱོད་དོན་ཐམས་ཅད་ཟླ་བ་ཞེས་
པའི་སྒྲས་བརྗོད་རུང་མིན་པ་ལ་གནོད་བྱེད་ཀྱི་རྟོག་པ་ཚད་མ་ཡིན་པ་
དེས་ནའི་ཕྱིར། གྲགས་པའི་རྗེས་དཔག་ལས་ཕྱི་རོལ་ཏུ་གྱུར་པ་མིན་
ཡང༌། སེལ་བྱེད་ཚད་མའི་དབྱེ་བ་འཆད་པའི་སྐབས་སུ། གྲགས་
པའི་རྗེས་དཔག་རྗེས་དཔག་ལས་ཐ་དད་དུ་བྱས་ནས་བསྟན་པ་ཆོས་
ཅན། དགོས་པ་ཡོད་པ་ཡིན་ཏེ། གྲགས་པའི་རྗེས་དཔག་གི་ཐུན་
མོང་མ་ཡིན་པའི་ཡུལ་གྱི་ཁྱད་པར་ནི་བསྟན་པའི་ཆེད་ཡིན་པའི་ཕྱིར།
དཔེར་ན། སྔ་མ་ ཡིད་ཆེས་ པའི་རྗེས་དཔག་གི་ ཐུན་ མོང་མ་ཡིན་
པའི་ཡུལ་གྱི་ཁྱད་པར་བསྟན་པའི་ཕྱིར་དུ། ཀུན་ལས་བཏུས་སུ་སེལ་
བྱེད་ཚད་མའི་དབྱེ་བ་འཆད་པའི་སྐབས་སུ། ཡིད་ཆེས་རྗེས་དཔག་
རྗེས་ དཔག་ ལས་ ཐ་ དད་ དུ་ བསྟན་ པ་ བཞིན་ ནོ། ། གཉིས་ པ་ ནི།
སློབ་དཔོན་གྱིས། སེལ་བྱེད་ཚད་མའི་དབྱེ་བ་འཆད་པའི་སྐབས་སུ།
ཡིད་ཆེས་རྗེས་དཔག་དང་། གྲགས་ པའི་རྗེས་དཔག་གཉིས་ཀྱིས།
རང་གི་བསལ་བྱ་ལ་གནོད་ཚུལ་དཔེ་རྒྱུ་མཚན་དང་བཅས་པ་རྒྱས་
པར་བཤད་ལ། མངོན་ སུམ་ དང་དངོས་སྟོབས་རྗེས་དཔག་གིས་
རང་གིས་བསལ་བྱ་ལ་གནོད་ཚུལ་གྱི་དཔེ་ཙམ་བཤད་ནས་རྒྱུ་མཚན་
རྒྱས་པར་མ་བཤད་པ་ཅི་ཡིན་ཞེ་ན། སློབ་དཔོན་གྱིས་ སེལ་བྱེད་
ཡས་ 686 ---



རྣམ་འགྲེལ་ལེའུ་བཞི་བའི་ཊིཀྐ
(3
ཚད་མའི་དབྱེ་བ་འཆད་པའི་སྐབས་སུ། ཡིད་ཆེས་རྗེས་དཔག་དང་
གྲགས་པའི་རྗེས་དཔག་འདི་གཉིས་ཀྱིས་རང་གི་བསལ་བྱ་སེལ་ཚུལ་
དཔེ་ རྒྱུ་ མཚན་ དང་ བཅས་ པ་ རྒྱུས་ པར་ བརྗོད་ པ་ དེ་ ཆོས་ ཅན།
དགོས་པ་ཡོད་པ་ཡིན་ཏེ། ཡིད་ཆེས་རྗེས་དཔག་དང་གྲགས་པའི་
རྗེས་དཔག་གཉིས་རྗེས་དཔག་ ཏུ་ རབ་ ཏུ་གྲུབ་པ་ཡིན་ཀྱང་། དེ་
གཉིས་རྗེས་དཔག་ལས་ཐ་དད་དུ་བཤད་པའི་དགོས་པ་དེ་གཉིས་ཀྱི་
ཐུན་མོང་མ་ཡིན་པའི་ཡུལ་གྱི་ཁྱད་པར་བསྟན་པ་དེ་རྟོགས་པའི་ཆེད་
ཡིན་པའི་ཕྱིར། སློབ་དཔོན་གྱིས་སྐབས་དེར། མངོན་སུམ་དང་
དངོས་སྟོབས་རྗེས་དཔག་གཉིས་ཀྱིས་རང་གི་བསལ་བྱ་སེལ་ཚུལ་གྱི་
དཔེ་ཙམ་བཤད་ནས། རང་གི་གནོད་བྱེད་གནོད་ཚུལ་རྒྱུ་མཚན་
དང་བཅས་པ་རྒྱས་པར་སྟོན་པ་མིན་པ་ལ་ རྒྱུ་མཚན་ཡོད་དེ། དེ་
གཉིས་ཀྱིས་ རང་གི་གནོད་བྱ་ལ་ གནོད་ཚུལ། རྟོགས་སླ་ བ་ ལ་་་་་
དགོངས་ ནས་ སྐབས་ དེར་ རྒྱས་ པར་ མ་ བསྟན་ པ་ ཡིན་ པའི་ ཕྱིར།།
གསུམ་པ་མངོན་སུམ་གྱིས་མ་གསལ་པའི་ཚུལ་ལ། མངོན་སུམ་གྱིས་
གནོད་པའི་ཚུལ་དང༌། དོན་སྨོས་པའི་དགོས་པ་དང༌། མཉན་བྱ་
སྨོས་པའི་དགོས་པའོ། །
དང་པོ་ནི། ཁོ་ན་རེ། ཀུན་ལས་བཏུས་སུ་སེལ་བྱེད་ཚད་
མའི་དབྱེ་བ་འཆད་པའི་སྐབས་སུ། མངོན་སུམ་གྱིས་རང་གི་འཇུག་
ཡུལ་གྱི་ལོག་ཕྱོགས་ལ་གནོད་ཚུལ་རྒྱས་པར་མ་བཤད་པ་དེ། དེས་
རང་གི་འཇུག་ཡུལ་གྱི་ལོག་ཕྱོགས་ལ་གནོད་ཚུལ་བསྟན་རྒྱུ་མེད་ནས་
དེ་ལྟར་མ་བསྟན་པ་ཡིན་ནམ་ཞེ་ན། དེ་མ་ཡིན་ཏེ། མངོན་སུམ་
གྱིས་རང་གིས་འཇུག་ཡུལ་གྱི་ལོག་ཕྱོགས་ལ་གནོད་ཚུལ་འདི་ལ་ཡང་།
རྩ་བར་དོན་དང་འགྲེལ་པར་རང་མཉན་བྱ་སྨོས་པ་གཉིས་ཀྱི་སྒོ་ནས་
བསྟན་པའི་ཕྱིར། གཉིས་པ་ནི། རང་རེས། ཀུན་ལས་བཏུས་
- 687



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སུ་སེལ་བྱེད་ཚད་མའི་དབྱེ་བ་འཆད་པའི་སྐབས་སུ། མངོན་སུམ་
གྱིས་རང་གི་འཇུག་ཡུལ་གྱི་ལོག་ཕྱོགས་ལ་གནོད་ཚུལ་རྟོགས་པའི་ཕྱིར་
དུ། རྩ་བར་དོན་དང༌། འགྲེལ་པར་མཉན་བྱ་སྨོས་པ་ཡིན་པས་
བྱས་པ་ལ་ཁོ་ན་རེ། ཁྱོད་ཀྱིས། ཀུན་ལས་བཏུས་སུ་སེལ་བྱེད་ཚད་
མའི་དབྱེ་བ་འཆད་པའི་སྐབས་དེར། རྗེས་དཔག་དོན་དང་ཡིད་
ཆེས་དོན་དང༌། གྲགས་པ་དོན་དང༌། ཞེས་མི་སྨོས་པར་མངོན་
སུམ་དོན་དོན་ཞེས་སྨོས་པ་ལ་དགོས་པ་གང་ཡོད་ཅེ་ན་ཀུན་བཏུས་སུ་
སེལ་བྱེད་ཚད་མའི་དབྱེ་བ་འཆད་པ་ན། དོན་ཞེས་བཤད་པ་ཆོས་
ཅན། དགོས་པ་ཡོད་དེ། ཉན་ཤེས་མངོན་སུམ་ལ་སྤྱི་གསལ་་་
གཉིས་སུ་མེད་པར་སྣང་བར་གྱུར་པའི་སྒྲ་རང་མཚན་པ་དེ་སྒྲ་འཛིན་
མངོན་སུམ་གྱི་གཟུང་དོན་ཡིན་གྱི། རྟོག་པ་ལ་སྒྲའི་སྟེང་གི་བྱས་མི་
རྟག་སྣ་ཚོགས་སུ་སྣང་བ་དེ་སྒྲ་འཛིན་མངོན་སུམ་གྱི་གཟུང་དོན་མིན་
ནོ། །ཞེས་རྟོགས་པའི་ཆེད་ཡིན་པའི་ཕྱིར། ཕྱི་མ་དེར་ཐལ། སྒྲ་
ནི་བྱས་མི་རྟག་དུ་མའི་དངོས་པོ་ཉིད་དུ་གྲགས་པའི་ངོ་བོ་ཉིད་ཡིན་པ་
གང་ཞིག རྟོག་པ་ལ་བྱས་མི་རྟག་སྣ་ཚོགས་སུ་ནི་སྣང་པ་དེ་སྣང་
ཡུལ་དུ་བྱེད་པ་ཡི་ཉན་བློ་ནི་སྐྱེ་བ་མེད་པའི་ཕྱིར། ཀུན་ལས་བཏུས་
སུ་སེལ་བྱེད་ཚད་མའི་དབྱེ་བ་འཆད་པའི་སྐབས་སུ་དོན་ཞེས་སྨོས་པ་
ཆོས་ཅན། དགོས་པ་གཞན་ཡང་ཡོད་དེ། སྒྲ་འདི་ཉིད་ནི་མཉན་
བྱ་ཡིན་པ་སྤོང་ན་སྒྲ་འཛིན་མངོན་སུམ་གྱིས་གནོད་པར་འགྱུར་ལ།
རྟོག་པ་ལ་སྒྲའི་ཆོས་སྣ་ཚོགས་སུ་སྣང་བ་དེ་དེ་ཡིན་པ་སྤང་ཡང་དེས་
གནོད་ པར་ མི་འགྱུར་རོ། ། ཞེས་ རྟོགས་ པའི་ ཆེད་ ཡིན་ པའི་ ཕྱིར།
དང་པོ་དེར་ཐལ། མཉན་བྱའི་ངོ་བོར་དེ་ཉིད་སྒྲ་དེ་ལ་དོན་དམ་
པར་གྲུབ་པའི་ཕྱིར། གཉིས་པ་དེར་ཐལ། སྒྲ་འཛིན་དབང་པོའི་
མངོན་སུམ་གྱི་སྤྱོད་ཡུལ་ཏེ་སྣང་ཡུལ་མ་ཡིན་པའི་ཕྱིར་ཏེ། མཉན་
- 688 –



རྣམ་འགྲེལ་ལེའུ་བཞི་བའི་ཊཱིཀྐ
བྱའི་ལྷག་མ་དོན་དམ་པར་གྲུབ་པ་ལས་ལྡོག་པའི་མཚན་ཉིད་ཅན་གྱི་
རྟོག་པ་ལ་སྒྲའི་ཆོས་སྣ་ཚོགས་སུ་སྣང་པའི་སྤྱིའི་ཆོས་རྣམས་ནི་དངོས་
མེད་ ཀྱི་ངོ༌ བོ་ ཡིན་ པ་ དེའི་ ཕྱིར། གསུམ་ པ་ ལ། དངོས་ དང་།
རྩོད་སྤང་གཉིས། དང་པོ་ནི། ཁོ་ན་རེ། སེལ་བྱེད་ཚད་མའི་
དབྱེ་བ་འཆད་པའི་སྐབས་སུ། མངོན་སུམ་གྱི་བསལ་བ་སྟོན་པ་ན།
སྒྲ་ཤེས་བྱ་མིན་ཞེས་མི་སྨོས་བར། སྒྲ་ནི་མཉན་པར་བྱ་བ་མིན་ཞེས་
སྨོས་པ་ལ་དགོས་པ་ཅི་ཡོད་ཅེ་ན། དེའི་རྣམ་བཅད་ཀྱི་དགོས་པ་དེ།
དེས་ན་ སྤྱིའི་ཆོས་ རྣམས་ ནི། ཞེས་ སོགས་ རྐང་ པ་ བཞིས་ འཆད།
ཡོངས་ གཅོད་ ཀྱི་ དགོས་ པ། གྲུབ་ པས་ དེ་ ལ་ བརྟེན་ ཕྱིར་ དང་།
ཞེས་སོགས་རྐང་པ་གསུམ་གྱིས་བསྟན། རྣམ་ཀུན་ཞེས་སོགས་རྐང་
པ་གཅིག་གིས་རྣམ་བཅད་ཀྱི་དགོས་པ་ལ་རྩོད་པ་སྤང་པ་ཡིན་ནོ། །
འགྲེལ་པར་མངོན་སུམ་གྱི་བསལ་བ་སྟོན་པ་ན། སྒྲ་ནི་མཉན་པར་
བྱ་བ་མིན། ། ཞེས་མཉན་བྱའི་སྒྲས་སྨོས་ པ་ཆོས་ཅན། དགོས་པ་
ཡོད་དེ། སྒྲ་མཉན་བྱ་ཡིན་པ་སྤང་ན། ཉན་ཤེས་མངོན་སུམ་གྱིས་
གནོད། སྒྲ་ ཤེས་བྱ་ཡིན་པ་སྤོང་ཡང་ ཉན་ ཤེས་ མངོན་ སུམ་ གྱིས་
གནོད་པ་ཡོད་པ་མིན་ནོ་ཞེས་བསྟན་པའི་ཆེད་ཡིན་པའི་ཕྱིར། ཕྱི་
མ་གྲུབ་སྟེ། སྒྲ་དེ་སྤྱིའི་ཆོས་ཤེས་བྱ་དང་གཞལ་བྱ་ལ་སོགས་པ་ཡིན་
པ་རྣམས་ནི་ཉན་ཤེས་མངོན་སུམ་གྱི་སྣང་ཡུལ་མིན་པར་གྲུབ་པའི་
ཕྱིར་ ཏེ། དེ་ ལྟར་ དུ་ གོང་ དུ་ བསྒྲུབས་ ཐིན་ པ་ དེས་ ནའི་ ཕྱིར།
གཉིས་པ་ནི། རང་རེས། སྤོང་ཡང་གནོད་པ་ཡོད་མིན་ཞེས། །
ཞེས་ པའི་ སྐབས་ སུ། སྒྲ་མཉན་བྱ་ཡིན་པ་ སྤང་ན། ཉན་ ཤེས་
མངོན་སུམ་གྱིས་གནོད་དོ་ཞེས་རྟོགས་པའི་ཕྱིར། སེལ་བྱེད་ཚད་
མའི་དབྱེ་བ་འཆད་པའི་སྐབས་སུ། མངོན་སུམ་གྱི་བསལ་པ་སྟོན་པ་
ན། སྒྲ་ནི་མཉན་པར་བྱ་བ་མིན། ཞེས་མཉན་བྱའི་སྒྲ་སྨོས་པ་ཡིན་
--- 689 ཡ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བྱས་ པ་ལ། ཁོ་ན་རེ། དེར་མངོན་ སུམ་ གྱི་བསལ་བ་ སྟོན་ པའི་
དཔེར། སྒྲའི་ཆོས་མེད་དོ། ། ཞེས་པ་ཙམ་ཞིག་བསྟན་པར་རིགས་
སོ་ཞེ་ན། དེ་མི་རིགས་ཏེ། སྒྲའི་ཆོས་མེད་དོ། ། ཞེས་པ་ཙམ་ཞིག་
དེའི་བསལ་བའི་དཔེར་བསྟན་ན། སྒྲ་མི་རྟག་པར་མེད་པ་སོགས་
ཡང་ཉན་ཤེས་ཀྱིས་བསལ་བར་དོགས་པ་སྐྱེ་བ་མི་ཁེགས་པས་མཉན་
བྱ་སྨོས་སོ། ། ཁོ་ན་རེ། འོ་ན་དེའི་བསལ་བའི་དཔེར་སྒྲ་མཉན་བྱ་
མིན་ཞེས་མཉན་བྱའི་སྒྲས་སྨོས་པ་མི་འཐད་པར་ཐལ། དེ་སྨོས་ཀྱང་
སྒྲ་མི་རྟག་པ་སོགས་སུ་མེད་པ་ཉན་ཤེས་ཀྱིས་བསལ་བ་ཡིན་ནམ་སྙམ་
པའི་དོགས་པ་མི་ཆོད་པའི་ཕྱིར་ཏེ། མཉན་བྱའི་སྒྲས་སྒྲའི་སྟེང་གི་
མི་རྟག་པ་སོགས་ཀྱང་བརྗོད་པའི་ཕྱིར། དེས་ན། མངོན་སུམ་གྱི་
བསལ་བའི་དཔེར་སྒྲ་རང་མཚན་པ་མེད་དོ་ཞེས་པ་ཙམ་ཞིག་བརྗོད་
རིགས་ཏེ། སྒྲ་རང་མཚན་པ་ཞེས་པའི་སྒྲས་སྒྲ་རང་མཚན་པ་ཁོ་ན་
བརྗོད་པའི་ཕྱིར་ཞེ་ན། ཤེས་བྱ་ཆོས་ཅན། སྒྲ་རང་མཚན་པ་ཞེས་
པའི་སྒྲས་རྣམ་པ་ཀུན་ཏུ་དེ་ཁོ་ན་བརྗོད་བྱའི་དངོས་པོར་བྱེད་པ་མ་
ཡིན་པར་ཐལ། དེས་སྒྲ་རང་མཚན་པའི་དོན་སྤྱི་ཡང་བརྗོད་པའི་
ཕྱིར། མངོན་ སུམ་ གྱི་བསལ་བ་འཆད་པའི་སྐབས་ སུ་ མཉན་བྱའི་
སྒྲས་སྒྲ་འཛིན་དབང་པོའི་མངོན་སུམ་གྱི་སྤྱོད་ཡུལ་སྒྲ་ལ་བཤད་པ་
ཆོས་ཅན། དགོས་པ་ཡོད་དེ། སྒྲ་མཉན་བྱ་ཡིན་པ་དེ་སྒྲ་འཛིན་
དབང་པོའི་མངོན་སུམ་དེ་ལ་བརྟེན་ནོ་ཞེས་གོ་བའི་དགོས་པ་ཡོད་
པའི་ཕྱིར་དང༌། དེ་ཉན་ཤེས་མངོན་སུམ་གྱིས་གྲུབ་པ་དེ་ཡི་སྟོབས་
ཀྱིས་ཉན་ཤེས་མངོན་སུམ་དེས་སྒྲ་མཉན་བྱ་མ་ཡིན་པར་གྲུབ་པ་ལ་
གནོད་དོ་ཞེས་རྟོགས་པའི་ཆེད་ཡིན་པའི་ཕྱིར། གཉིས་པ་གཞི་གང་
ལ་མ་བསལ་བ་བཤད་པ་ལ། རང་རྟེན་ལའོ་ཞེས་སྨོས་པའི་དགོས་
པ་རྒྱས་པར་བཤད་པ། ཁྱད་གཞི་མ་གྲུབ་པ་སོགས་ཕྱོགས་སྐྱོན་དུ་
）
69) -



རྣམ་འགྲེལ་ལེའུ་བཞི་བའི་ཊིཀྐ
མི་སྟོན་པའི་རྒྱུ་མཚན་ནོ། ། དང་པོ་ལ། ཡོངས་གཅོད་ཀྱི་དགོས་པ་
དང་། རྣམ་བཅད་ཀྱི་དགོས་པ་དང༌། དོན་བསྡུ་བའོ། །
དང་པོ་ནི། ཀུན་བཏུས་སུ་སེལ་བྱེད་ཚད་མའི་དབྱེ་བ་འཆད་
པའི་སྐབས་སུ། མངོན་སུམ་དོན་དང་ རྗེས་དཔག་དང༌། ། ཡིད་་
ཆེས་ གྲགས་ པས་རང་རྟེན་ལའོ། ། ཞེས་ སེལ་བྱེད་ཀྱི་ཚད་ མ་དེ་ལ་་་
མངོན་སུམ་གྱི་ཚད་མ་ལ་སོགས་པ་བཞིར་ཡོད། བྱས་པ་ལ་ཁོ་ན་རེ།
འདི་མ་བསལ་པ་འཆད་པའི་སྐབས་ཡིན་པས། མངོན་སུམ་དོན་
དང་རྗེས་དཔག་དང་ཡིད་ཆེས་གྲགས་པས་མ་བསལ་བ། ཞེས་སྨོས་
རིགས་མོད། ཅིའི་ཕྱིར་རང་རྟེན་ལ་ཞེས་སྨོས་ཤེ་ན། ཀུན་ལས་
བཏུས་སུ་སེལ་བྱེད་རྩ་བའི་དབྱེ་བ་འཆད་པའི་སྐབས་སུ། རང་རྟེན་
ལ་ཞེས་སྨོས་པ་ཆོས་ཅན། དགོས་པ་ཡོད་དེ། རྩོད་པའི་དུས་ཀུན་
ཏུ་རྒོལ་བ་དང་བདག་ཉིད་ཀྱིས་བསྒྲུབ་བྱར་འདོད་པའི་བསྒྲུབ་བྱའི་
ཆོས་གང་ཡིན་པའི་ཆོས་དེ་དང་ལྡན་པའི་རང་གི་རྟེན་ཤེས་འདོད་
ཆོས་ ཅན་ལ་གནོད་ན་སྐབས་ཀྱི་བསྒྲུབ་བྱ་ལ་ གནོད་པར་འགྱུར་གྱི།
འབྲེལ་མེད་ཀྱི་ཆོས་གཞན་ གྱི་ནི་ཆོས་ཅན་ལ་གནོད་པས་སྐབས་ཀྱི་
བསྒྲུབ་བྱ་ལ་གནོད་པ་མིན་ནོ་ཞེས་རྟོགས་པའི་ཆེད་ཡིན་པའི་ཕྱིར།
ཕྱི་མ་དེར་ཐལ། སྐབས་གཞན་དུ་འབྲེལ་མེད་ཀྱི་ཆོས་ཅན་གཞན་ལ་
ནི་གནོད་ཀྱང་སྐབས་ཀྱི་བསྒྲུབ་བྱ་འདི་ལ་ཅི་ཞིག་ཀྱང་བཀག་པ་མེད་
པའི་ཕྱིར། ཁོ་ན་རེ། འབྲེལ་ མེད་ ཀྱི་ ཆོས་ ཅན་ལ་གནོད་ པས་
སྐབས་ཀྱི་བསྒྲུབ་བྱ་ལ་མི་གནོད་པར་རྟོགས་པའི་ཕྱིར། ཀུན་བཏུས་
སུ་སེལ་བྱེད་ཚད་མའི་དབྱེ་བ་འཆད་སྐབས་སུ་རང་རྟེན་ལ་ཞེས་སྨོས་
མི་དགོས་པར་ ཐལ། དེ་ མི་གནོད་པའི་དོན་ནི། གཞན་དོན་
བསྒྲུབ་བྱའི་མཚན་ཉིད་འཆད་པའི་ཚིག་ཟུར་དུ་སྨོས་པའི་རང་ཉིད་
ཅེས་པའི་ཚིག་ལ་བརྟེན་ནས་རྟོགས་ནུས་པའི་ཕྱིར་ཞེ་ན། དེ་རྟོགས་
– 691 ཁ་



་་་་་་་་་་་་་་་
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ནུས་ཀྱང་། རང་གི་ཆོས་ཅན་རང་རྟེན་ལ་ཞེས་སྨོས་པས་ནི་ཆོས་
ཅན། དགོས་པ་གཞན་ཡང་ཡོད་དེ། རང་གི་རྟེན་ཆོས་ཅན་ལ་ནི་
གནོད་པས་ཀྱང་སྐབས་ཀྱི་བསྒྲུབ་བྱ་ལ་གནོད་པར་འགྱུར་རོ་ཞེས་པ་
ནི་གྲུབ་པའི་དོན་དུ་ཡིན་པའི་ཕྱིར། རྟེན་ཤེས་འདོད་ཆོས་ཅན་ལ་
གནོད་ན་སྐབས་ཀྱི་བསྒྲུབ་བྱ་ལ་གནོད་པར་ཐལ། རྟེན་ཤེས་འདོད་
ཆོས་ཅན་ནི་འགལ་ཞིང་བཀག་པར་འགྱུར་པ་ཡིས། དེ་ལ་ངེས་པར་
བརྟེན་དགོས་པའི་བསྒྲུབ་བྱའི་ཆོས་ཀྱང་་ནི་འགལ་ཞིང་བཀག་པར་
འགྱུར་བའི་ཕྱིར། གཉིས་པ་ལ། དགོས་པ་དངོས་དང༌། རྩོད་
སྤོང་དང༌། དེ་རིགས་གཞན་ལའང་མཚུངས་པར་བསྟན་
པའོ། ། ། །
དང་པོ་ནི། ཀུན་ལས་བཏུས་སུ། རང་རྟེན་ལ་ཞེས་སྨོས་
པའི་ཡོངས་གཅོད་ཀྱི་དགོས་པ་སྔར་བཤད་པ་ལྟར་ཡིན་མོད། དེའི་
རྣམ་བཅད་ཀྱི་དགོས་པ་དེ་གང་ཞེ་ན། ཀུན་ལས་བཏུས་སུ་རང་གི་
ཆོས་ ཅན་ རང་བརྟེན་ལ་ཞེས་སྨོས་ པ་ཆོས་ཅན། རྣམ་བཅད་ཀྱི་
དགོས་པ་ཡོད་དེ། ཆོས་དང་ཆོས་ཅན་གྱི་ཚོགས་དོན་དེ་ཁོ་ན་ལ་
གནོད་པར་སྐབས་ཀྱི་བསྒྲུབ་བྱ་ལ་གནོད་པ་ཉིད་ཡིན་པས་སེམས་པའི་
དོགས་པ་བཅད་པའི་ ཕྱིར་ དུ་ སྨོས་ པ་དེས་ནའི་ ཕྱིར། དེ་འདྲའི་
དོགས་པ་སྐྱེ་བའི་རྒྱུ་མེད་དོ་ཞེ་ན། དེ་འདྲའི་དོགས་པ་སྐྱེ་བའི་རྒྱུ་
མཚན་ཡོད་དེ། རང་རྟེན་ལ་ཞེས་སྨོས་པ་ལས་ གཞན་དུ་མ་སྨོས་
པར་སྐབས་སུ་བབ་པ་དེ་ལྟ་བུའི་རྣམ་པ་ཅན་གྱི་ཆོས་དང་ཆོས་ཅན་གྱི་
ཚོགས་དོན་འབའ་ཞིག་བསྒྲུབ་བྱ་ཡིན་ཞེས་བརྗོད་པ་ལ་བརྟེན་ནས་དེ་
འདྲའི་དོགས་པ་སྐྱེ་པའི་ཕྱིར། གཉིས་པ་ལ། ལོག་རྟོག་ལྡོག་པའི་
ཆེད་ ཡིན་པ་དང༌། ལོག་རྟོག་གི་སྦྱོར་བ་དཔེར་བརྗོད་ནས་དེ་་་
བཀག་ཀྱང་སྐྱོན་དུ་མི་འགྱུར་པའོ། །
ཨ 692 -
4
•
，
༔
༔ -- ：
， ，
-
，
， *



རྣམ་འགྲེལ་ལེའུ་བཞི་བའི་ཊཱིཀྐ
NaRa
དང་པོ་ནི། རང་རེས། ཆོས་ཅན་ལ་ནི་གནོད་པས་ཀྱང་།
ཞེས་པར་རྟེན་ཤེས་འདོད་ཆོས་ཅན་ལ་གནོད་པའི་སྐབས་ཀྱི་བསྒྲུབ་བྱ་
ལ་གནོད་དོ། ། ཞེས་གོ་བའི་ཕྱིར་དུ་ཚད་མ་མདོར། རང་རྟེན་ལ་
ཞེས་སྨོས་པ་ཡིན་བྱས་པ་ལ། དེ་སྨོས་མི་དགོས་པར་ཐལ། དེ་ལྟར་
གནོད་པ་འདིར་ཡང་ཆོས་དང་ཆོས་ཅན་གྱི་ཚོགས་དོན་ལ་གནོད་པ་
སྐབས་ཀྱི་བསྒྲུབ་བྱ་ལ་གནོད་པར་བསྟན་པས་དོན་གྱིས་གྲུབ་པ་མིན་
ནམ་ སྟེ་ ཡིན་ པའི་ ཕྱིར་ ཞེ་ ན། དེ་ བདེན་ཏེ། ཚད་ མ་ མདོར།
རང་རྟེན་ལ་ཞེས་སྨོས་པ་ཆོས་ཅན། དགོས་པ་གཞན་ཡང་ཡོད་དེ།
བྱེ་བྲག་པ་འགའ་ཞིག་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་རྟེན་མི་བྱེད་པའི་
འབྲེལ་མེད་ཀྱི་ཆོས་ཅན་འབའ་ཞིག་པ་བཀག་པས་སྐབས་ཀྱི་བསྒྲུབ་བྱ་
ལ་ཡང་ནི་གནོད་པའི་སྐྱོན་དང་ལྡན་པར་ཁས་ལེན་པས་དེ་འདྲའི་
ལོག་རྟོག་དགག་པའི་དགོས་པ་ཡོད་པའི་ཕྱིར། གཉིས་པ་ནི། བྱེ་
བྲག་པས་དེ་ལྟར་དུ་ཁས་ལེན་ཚུལ་ཡང་། དཔེར་ན་བྱེ་བྲག་པས་
དངོས་པོར་གྱུར་བའི་ནམ་མཁའ་རྟག་པའི་རྫས་དང་སྒྲ་ལ་སོགས་པ་
དེ་ལ་བརྟེན་པའི་ཡོན་ཏན་དོན་གཞན་དུ་འདོད་པ་ལ། སངས་རྒྱས་
པས་བྱེ་བྲག་པའི་ངོར་དངོས་ གྱུར་གྱི་འདུས་མ་བྱས་ཀྱི་ནམ་མཁའ་
སོགས་ཆོས་ཅན། ལྷན་ཅིག་བྱེད་པའི་རྐྱེན་གཞན་དག་གིས་སྔོན་
མེད་པའི་རང་བཞིན་གསར་དུ་སྐྱེད་དུ་མེད་པའི་རྟག་རྫས་མིན་ཏེ།
དུས་ཅིག་ཅར་དུ་རང་གི་ཡོན་ཏན་སྒྲ་ལ་སོགས་ཀྱི་རྒྱུ་བྱེད་པ་མ་ཡིན་
པའི་ཕྱིར། ཞེས་བཤད་པ་ལ་སུན་འབྱིན་པར་བྱེད་པ་བྱེ་བྲག་པ་ན་
རེ། རྟགས་དེས་དངོས་གྱུར་གྱི་འདུས་མ་བྱས་ཀྱི་ནམ་མཁའ་རྟག་
རྫས་མ་ཡིན་པར་སྒྲུབ་པའི་རྟེན་ཤེས་འདོད་ཆོས་ཅན་ལ་གནོད་པས་
སྐབས་ཀྱི་བསྒྲུབ་བྱ་ལ་གནོད་པའི་སྒོ་ནས་དེ་སྒྲུབ་ཀྱི་འགལ་རྟགས་སུ་
འགྱུར་པར་ཐལ། རྟགས་དེས་དངོས་ཀྱི་འདུས་མ་བྱས་ཀྱི་ནམ་་་
ཁ 693 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
엉
མཁའ་རྟག་རྫས་ཡིན་པ་བཀག་པ་དེ་བཞིན་དུ་རྟགས་དེས་དངོས་གྱུར་
གྱི་འདུས་མ་བྱས་ཀྱི་ནམ་མཁའ་སོགས་ཆོས་ཅན་གྱི་ངོ་བོའང་དངོས་
མེད་དུ་བསྒྲུབ་པས་ཆོས་ཅན་དངོས་ གྱུར་གྱི་འདུས་མ་བྱས་ཀྱི་ནམ་
མཁའ་བཀག་པའི་ཕྱིར་ཞེས་བརྗོད་པ་བཞིན་ནོ། མཁའ་སོགས་ཀྱི་
སོགས་ཁོང་ནས་བདག་དང་ཕྱོགས་སོགས་རྟག་རྫས་མ་ཡིན་པར་སྒྲུབ་
པ་ལ་ཡང་སྦྱོར་ཞེས་ པའི་དོན་ནི། དེ་འདྲའི་ལོག་རྟོག་མི་འཐད་
པར་བསྟན་པ་ནི། ཅིག་ཅར་སྒྲ་སོགས་རྣམ་འགྱུར་ཀུན་གྱི་ རྒྱུ་མི་
བྱེད་པ་ཆོས་ཅན། ཁྱོད་ཀྱིས་དངོས་གྱུར་གྱི་འདུས་མ་བྱས་ཀྱི་ནམ་
མཁའ་བཀག་པས། ཁྱོད་དེ་རྟག་རྫས་མ་ཡིན་པར་སྒྲུབ་པའི་འགལ་
རྟགས་སུ་འགྱུར་བ་མ་ཡིན་ཏེ། ཁྱོད་ཀྱིས་དེ་བཀག་ཀྱང༌། ཁྱོད་
ཀྱིས་དེ་རྟག་རྫས་མིན་པ་དེ་ལྟར་སྒྲུབ་པའི་འདོད་པའི་ཡུལ་གྱི་བསྒྲུབ་
བྱ་ ལ་ གནོད་ པ་ འགའ་ ཡང་ མེད་ ཉིད་ ཡིན་ པའི་ ཕྱིར། དེས་ན།
འདིས་ནི། ཞེས་སོགས་རྐང་པ་ཕྱེད་དང་དྲུག་གིས། རང་རྟེན་
ལའོ། ། ཞེས་ སྨོས་ པའི་ ཡོངས་ གཅོད་ ཀྱི་ དགོས་ པ་ སྒྲུབ་ པ་ ཡིན།
འབའ་ཞིག་མིན། ཞེས་པས་དེའི་རྣམ་བཅད་ཀྱི་དགོས་པ་སྒྲུབ་པ་
ཡིན་ནོ། ། ཚད་མ་མདོར། རང་རྟེན་ལའོ། ། ཞེས་སྨོས་པ་འདི་ནི་
ཆོས་ཅན། དགོས་པ་ཡོད་དེ། རྟེན་ཤེས་འདོད་ཆོས་ཅན་ལ་་
གནོད་པ་གང་ཡིན་པ་དེས་སྐབས་ཀྱིས་བསྒྲུབ་བྱ་དེ་ལ་གནོད་ཅེས་
བསྟན་པ་ཡིན་པའི་ཕྱིར་ཏེ། དེ་ལ་གནོད་ན་སྐབས་ཀྱི་བསྒྲུབ་པར་
བྱ་བའི་ཆོས་འགོག་པར་བསྟན་པའི་ཕྱིར། རྟེན་ཤེས་འདོད་ཆོས་
ཅན་ལ་གནོད་ན་སྐབས་ཀྱི་བསྒྲུབ་པར་བྱ་བའི་ཆོས་འགོག་སྟེ། ཆོས་
དང་ ཆོས་ ཅན་ གཉིས་ ཀ་ ཚོགས་ པ་ བསྒྲུབ་ བྱ་ ཉིད་ ཡིན་ པའི་ ཕྱིར།
གཞན་ཡང་། བསྒྲུབ་བྱའི་ཆོས་ཀྱི་རྟེན་གཞིར་གྱུར་པའི་རྟེན་ཤེས་
འདོད་ཆོས་ཅན་ལ་གནོད་ན་སྐབས་ཀྱི་བསྒྲུབ་བྱ་ལ་གནོད་དེ། རྟེན་
ཁ 694 -
건
འE



རྣམ་འགྲེལ་ལེའུ་བཞི་བའི་ཊིཀྐ
དང་བརྟེན་པས་བསྡུས་པའི་བསྒྲུབ་བྱའི་ཆོས་དེ་ལྟ་བུའི་ཉིད་བཞིན་དུ་
ཆོས་ཅན་ཡང་དག་བསྒྲུབ་བྱའི་ཡན་ལག་ཉིད་ཡིན་པའི་ཕྱིར། ཅིག་
ཅར་སྒྲ་སོགས་རྣམ་འགྱུར་ཀུན་གྱི་རྒྱུ་མི་བྱེད་པའི་རྟགས་ཀྱིས། ཆོས་
ཅན་འབའ་ཞིག་པ་དངོས་གྱུར་གྱི་འདུས་མ་བྱས་ཀྱི་ནམ་མཁའ་བཀག་
པས། དེ་རྟག་རྫས་མ་ཡིན་པར་སྒྲུབ་པའི་བསྒྲུབ་བྱ་ལ་གནོད་པ་མ་
ཡིན་པར་ཐལ། དངོས་གྱུར་གྱི་འདུས་མ་བྱས་ཀྱི་ནམ་མཁའ་དེ་སྒྲུབ་
ཀྱི་བསྒྲུབ་བྱའི་ཡན་ལག་མ་ཡིན་པའི་ཕྱིར། གསུམ་པ་ནི། གྲངས་
ཅན་པ་ན་རེ། གལ་ཏེ་དེ་སྒྲུབ་ཀྱི་རྟེན་ཤེས་འདོད་ཆོས་ཅན་པས་དེ་
སྒྲུབ་ཀྱི་བསྒྲུབ་བྱ་ལ་གནོད་པ་དེ་ལྟ་ན། ཁྱེད་སངས་རྒྱས་པས་ངེད་
གྲངས་ཅན་པའི་ངོར་སྦྱོར་བ་བཀོད་པའི་འདིར་ཡང་གནོད་བྱེད་ཡོད་
དེ། ཇི་ལྟར་ཡོད་ན། བདེ་སོགས་ཆོས་ཅན། རྐྱེན་གཞན་གྱིས་
བསྐྱེད་ནུས་མ་ཡིན་པའི་རྟག་རྫས་མིན་ཏེ། དུས་ཅིག་ཅར་དུ་སྒྲ་
སོགས་རྣམ་འགྱུར་ཀུན་གྱི་རྒྱུ་མ་ཡིན་པའི་ཕྱིར། ཞེས་བཀོད་པའི་ཚེ་
ན། རིམ་གྱིས་དོན་བྱེད་ནུས་པ་དེ། བདེ་བ་མི་རྟག་པར་སྒྲུབ་པའི་
རྟགས་ཡང་དག་ཡིན་བྱས་པ་ལ། གྲངས་ཅན་ན་རེ། རིམ་གྱིས་
དོན་བྱེད་ནུས་པ་ཆོས་ཅན། ཁྱོད་བདེ་བ་མི་རྟག་པར་སྒྲུབ་པའི་
རྟགས་ཡང་དག་མ་ཡིན་པར་ཐལ། ཁྱོད་དེ་སྒྲུབ་ཀྱི་ཆོས་ཅན་འགོག་
པའི་འགལ་རྟགས་ཡིན་པའི་ཕྱིར། ཞེས་བྱ་བ་སྔ་མ་བྱེ་བྲག་པས་
རྒོལ་བ་བཞིན་དུ་རྒོལ་ལོ། ། ཤེས་བྱ་ཆོས་ཅན། རིམ་གྱིས་དོན་བྱེད་
ནུས་པ་དེ་བདེ་བ་མི་རྟག་པར་སྒྲུབ་པའི་ཆོས་ཅན་འགོག་པའི་འགལ་
རྟགས་མ་ཡིན་པར་ཐལ། གལ་ཏེ་བདེ་བ་ཆོས་ཅན། མི་རྟག་སྟེ།
རིམ་གྱིས་དོན་བྱེད་ནུས་པ་ཡིན་པའི་ཕྱིར། ཞེས་པའི་སྦྱོར་བ་འདི་
ལ། གཏན་ཚིགས་རིམ་གྱིས་དོན་བྱེད་ནུས་པ་ནི། བདེ་བ་དང་
འགལ་བར་ངེས་ན་རིམས་ཀྱིས་དོན་བྱེད་ནུས་པ་དེ་བདེ་བ་མི་རྟག་
- 695 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པར་སྒྲུབ་པའི་གཏན་ཚིགས་འགལ་བར་འགྱུར་བ་ཉིད་ཡིན་ན་ཡང་།
རིམ་བཞིན་དོན་བྱེད་ནུས་པ་དང་། བདེ་བ་མི་རྟག་པ་ཉིད་འགལ་
བ་མེད་པའི་ཕྱིར། ཁོ་ན་རེ། རིམ་གྱིས་དོན་བྱེད་ནུས་པ་བདེ་བ་
མི་རྟག་པར་སྒྲུབ་པའི་འགལ་རྟགས་མིན་དུ་ཆུག་མོད། ཅིག་ཅར་སྒྲ་
སོགས་རྣམ་འགྱུར་ཀུན་གྱི་རྒྱུ་མ་ཡིན་པ་དེ་བདེ་བ་མི་རྟག་པར་སྒྲུབ་
པའི་འགལ་རྟགས་ཡིན་ནམ་ཞེ་ན། ཅིག་ཅར་སྒྲ་སོགས་རྣམ་འགྱུར་
ཀུན་གྱི་རྒྱུ་མ་ཡིན་པ་འདི་ནི་ཆོས་ཅན། ཁྱོད་དེ་སྒྲུབ་ཀྱི་ལྷག་ལྡན་གྱི་
སྒྲས་བརྗོད་པའི་དེ་སྒྲུབ་ཀྱི་མ་ངེས་པའི་གཏན་ཚིགས་ཀྱི་ཁྱད་པར་དུ་
འདོད་དེ། ཁྱོད་དེ་སྒྲུབ་ཀྱི་ཕྱོགས་ཆོས་གང་ཞིག ཁྱོད་དེ་སྒྲུབ་ལ་
ཕྱོགས་ཆོས་ཅན་དུ་སོང་པའི་གང་ཟག་དེས། ཁྱོད་དེ་སྒྲུབ་ཀྱི་མཐུན་
ཕྱོགས་ལ་ཡོད་པར་ཚད་མས་ངེས། ཁྱོད་དེ་སྒྲུབ་ཀྱི་མི་མཐུན་ཕྱོགས་
ལས་ལྡོག་པ་ལ་ཐེ་ཚོམ་ཟ་བས་ནའི་ཕྱིར། གསུམ་པ་ནི། ཀུན་ལས་
བཏུས་སུ་སེལ་བྱེད་རྩ་བའི་དབྱེ་བ་འཆད་པའི་སྐབས་སུ། རང་རྟེན་
ལ་ཞེས་སྨོས་པ་ཆོས་ཅན། དགོས་པ་ཡོད་དེ། བསྒྲུབ་བྱའི་ཆོས་
དེའི་རྟེན་ཤེས་འདོད་ཆོས་ཅན་ལ་གནོད་པས་ནི། སྐབས་ཀྱི་བསྒྲུབ་
བྱ་ལ་གནོད་པ་ཡིན་གྱི། འབྲེལ་མེད་ཀྱི་རྟེན་ཆོས་ཅན་ལ་གནོད་
པས་སྐབས་ཀྱི་བསྒྲུབ་བྱ་ལ་གནོད་པ་མིན་ནོ་ཞེས་བསྟན་པའི་ཕྱིར།
དེ་ལྟར་སྟོན་པའི་རྒྱུ་མཚན་ཡོད་དེ། རྒྱུ་མཚན་གང་གི་ཕྱིར་ན་རྒོལ་
བ་རང་ཉིད་ཀྱིས་འདོད་ཡུལ་དུ་བྱས་པའི་ཆོས་དང་ཆོས་ ཅན་གྱི་་་
ཚོགས་ དོན་ བསྒྲུབ་ བྱ་ ཡིན་ པ་ དེའི་ ཕྱིར། དེ་ ཡང་ དེ་ རྟེན་ ནི།
གནོད་ ཡིན་ ཞེས་ པས་ རང་ལུགས་ བཞག་ པའི་ དོན་ བསྡུས་ པ་ ཡིན།
འབའ་ཞིག་ཉིད་དམ། ཞེས་པས་གཞན་ལུགས་བཀག་པའི་དོན་
བསྡུས་ པ་ ཡིན། དེར་ རང་ རྟེན་ ལའོ། ། ཞེས་ སྨོས་ པ་ ཆོས་ ཅན།
དགོས་པ་ཡོད་དེ། དཔེར་ན་ཕྱོགས་ཀྱི་མཚན་ཉིད་འཆད་པའི་ཚིག་
- 696 -
_P_E
{_



རྣམ་འགྲེལ་ལེའུ་བཞི་བའི་ཊིཀྐ
ཟུར་གྱིས་རང་ཉིད་ཅེས་པའི་སྒྲ་ཡིས་འབྲེལ་མེད་ཀྱི་ཆོས་གཞན་ལ་
གནོད་པས་སྐབས་ཀྱི་བསྒྲུབ་བྱ་ལ་གནོད་པ་མིན་ཞེས་བསྟན་པ་དེ་
བཞིན་དུ་རང་གི་རྟེན་ཆོས་ཅན་ཞེས་སྨོས་པའི་ཤུགས་ཀྱིས་ཀྱང་འབྲེལ་
མེད་ཀྱི་ཆོས་གཞན་ལ་གནོད་པས་སྐབས་ཀྱི་བསྒྲུབ་བྱ་ལ་ཡང་གནོད་
པ་མེད་དོ། ། ཞེས་བརྗོད་པའི་ཆེད་ཡིན་པའི་ཕྱིར། གཉིས་པ་ནི།
ཚད་མ་མདོར། གཞན་དུ་ནི་དཔེར་ན་སྒྲ་ནི་མཉན་པར་བྱ་བ་མིན།།
ཞེས་ སོགས་ཀྱི་མདོ་དེས། ཆོས་ཀྱི་ངོ་བོ་ལ་ཚད་མས་གནོད་པའི་
དམ་བཅའ་ངོས་གཟུང་བ་ལ། ཀུན་ལས་བཏུས་ཀྱི་འགྲེལ་བྱེད་པཎྜི་
ཏ་དགའ་བྱེད་བདག་པོ་ལ་སོགས་པ་ན་རེ། ཁྱོད་ཀྱིས་ཆོས་ཀྱི་ངོ་བོ་
ལ་ ཚད་ མས་ གནོད་ པའི་ དམ་ བཅའ་ ལྟར་ སྣང་ ངོས་ བཟུང་ ནས།
གྲངས་ཅན་གྱི་ངོར་སྒྲ་འཇིག་པར་སྒྲུབ་པའི་ཚེ། ཁྱད་པར་བསྒྲུབ་
བྱའི་ཆོས་མ་གྲུབ་པ་དང་། གང་ཟག་གི་བདག་ཐམས་ཅད་ལ་ཁྱད་
པར་སྒྲུབ་པའི་ཚེ། ཁྱད་པར་ཅན་ཤེས་འདོད་ཆོས་ཅན་མ་གྲུབ་པ་
དང་། གང་ཟག་གི་བདག་ནི་འཕྲོད་པ་འདུ་བའི་རྒྱུ་ཡིན་པར་སྒྲུབ་
པའི་ཚེ་ ཁྱད་ པར་ དང༌ ཁྱད་ པར་ ཅན་ ཤེས་ འདོད་ ཆོས་ ཅན་ དང་།
བསྒྲུབ་བྱའི་ཆོས་གཉིས་ ཀ་མ་གྲུབ་པ་དེ་དག་ཀྱང་། དམ་བཅའི་
སྐྱོན་མིན་ནམ། ཅིའི་ཕྱིར། དམ་བཅའ་ལྟར་སྣང་འཆད་པའི་
སྐབས་འདིར། དམ་བཅའི་སྐྱོན་དུ་མ་བསྟན། དེ་གསུམ་དམ་
བཅའི་སྐྱོན་ཡིན་པའི་རྒྱུ་མཚན་ཅི་ཡིན་བྱས་པས། དེ་གསུམ་ཆོས་
ཅན། དམ་ བཅའི་ སྐྱོན་ ཡིན་ ཏེ། ཕྱོགས་ སྐྱོན་ ཡིན་ པའི་ ཕྱིར།
མ་ གྲུབ་ ན། དེ་ གསུམ་ ཆོས་ ཅན། ཁྱོད་ ཕྱོགས་ སྐྱོན་ ཡིན་ ཏེ།
ཁྱོད་ཀྱིས་ཕྱོགས་འགྲུབ་པ་ལ་གནོད་པའི་ཕྱིར་ཟེར་ན། དེའི་ཁྱབ་པ་
འཁྲུལ་པར་སྟོན་པ་ལ། སྒྲུབ་བྱེད་ཅེས་སོགས་རྐང་པ་བཞི་གསུངས།
དམ་བཅའ་འགོག་པ་ལ། ཡན་ལག་ཅེས་ སོགས་རྐང་པ་བཞི་་་་་
- 697 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
H ir
གསུངས། ཆོས་ཅན། དེ་སྒྲུབ་ཀྱི་ཕྱོགས་འགྲུབ་པ་ལ་གནོད་ན།
དེ་སྒྲུབ་ཀྱི་ཕྱོགས་སྐྱོན་ཡིན་པས་མ་ཁྱབ་པར་ཐལ། དེ་སྒྲུབ་ཀྱི་སྒྲུབ་
བྱེད་རྟགས་དཔེའི་སྐྱོན་ནི་ཐམས་ཅད་ཀྱིས་དེ་སྒྲུབ་ཀྱི་ཕྱོགས་ཉིད་
འགྲུབ་པ་ལ་ནི་གནོད་པར་འགྱུར་བ་དེ་ལྟ་ན་ཡང་དེ་སྒྲུབ་ཀྱི་རྟགས་
དཔེའི་སྐྱོན་ཐམས་ཅད་དེ་སྒྲུབ་ཀྱི་ཕྱོགས་སྐྱོན་མ་ཡིན་པའི་ཕྱིར། དེ་
སྒྲུབ་ཀྱི་རྟགས་དཔེའི་སྐྱོན་ཐམས་ཅད་ཆོས་ཅན། དེ་སྒྲུབ་ཀྱི་ཕྱོགས་
སྐྱོན་མིན་པར་ཐལ། ཁྱོད་དེ་སྒྲུབ་ཀྱི་ཕྱོགས་སྐྱོན་ཡིན་ན། དེ་སྒྲུབ་
ཀྱི་དམ་བཅའ་བ་ཙམ་དང་འབྲེལ་བའི་དེ་སྒྲུབ་ཀྱི་ཕྱོགས་སྐྱོན་ཡིན་
དགོས་པ་གང་ཞིག ཁྱོད་དེ་མ་ཡིན་པའི་ཕྱིར། རྟེན་ཆོས་ཅན་མ་
གྲུབ་ པའི་ རྟགས་ ཀྱི་ སྐྱོན་ ཐམས་ ཅད་ ཕྱོགས་ སྐྱོན་ མིན་ པར་ ཐལ།
ཡན་ལག་ཕྱི་མ་རྟགས་དཔེ་ལ་ལྟོས་པའི་སྐྱོན་གང་ཡིན་པ་དེ་ནི་རྟགས་
དཔེ་དེ་ཉིད་དང་རྗེས་སུ་འབྲེལ་བའི་སྐྱོན་ཡིན་གྱི། ཕྱོགས་སྐྱོན་མིན་
ནོ་ཞེས་བཤད་ཟིན་པ་དེ་ཡི་ཕྱིར། གང་དུ་ན། འདི་དེ་དག་གི་
སྐྱོན་མིན་ནམ། ཞེས་པའི་སྐབས་སུ་བཤད་དོ། ། གསུམ་པ་ཆོས་
ཅན་གྱི་ཁྱད་པར་ལ་གནོད་པ་སོགས་ཀྱི་དཔེ་མི་སྟོན་པའི་རྒྱུ་མཚན་ལ།
མདོ་མཛད་པས་དཔེ་རྒྱས་པར་མི་སྟོན་པའི་རྒྱུ་མཚན་དང༌། རྣམ་
འགྲེལ་མཛད་པས་མཚོན་བྱེད་ཀྱི་དཔེ་བཤད་པ་དང་དེས་གཞན་ཡང་
རྟོགས་པར་བྱའོ། ། །
དང་པོ་ནི། འདིའི་འབྲེལ་བ་ནི་འདི་ཡིན་ཏེ། ཀུན་ལས་
བཏུས་སུ། མངོན་སུམ་དོན་དང་རྗེས་དཔག་དང༌། ། ཡིད་ཆེས་
གྲགས་ པས་ རང༌ རྟེན་ ལའོ། ། ཞེས་ དང་། དེའི་ འགྲེལ་ པར།
གཞན་དུ་ནི་དཔེར་ན་སྒྲ་ནི་མཉན་པར་བྱ་བ་མིན། བུམ་པ་རྟག་པ།
གཞལ་བྱའི་དོན་ཅན་གྱི་ཚད་མ་དག་མེད་དོ། ། ཞེས་བྱ་བ་ནི་དམ་
བཅའ་བ་ཙམ་གྱིས་དེར་སྣང་བ་ཡིན་ནོ། །གང་ལ་ཐུན་མོང་མིན་པའི་
- 698 –



རྣམ་འགྲེལ་ལེའུ་བཞི་བའི་ཊཱིཀྐ
ཕྱིར་རྗེས་སུ་དཔག་པ་ནི་མེད་ལ། སྒྲ་ལས་བྱུང་བའི་གྲགས་པ་དང་
འགལ་ བའི་ དོན་ གྱིས་ ན། བསལ་ བ་ དེ་ ཡང་ ཕྱོགས་ མ་ ཡིན་ ཏེ།
དཔེར་ན་རི་བོང་ཅན་ནི་ཟླ་བ་མིན་ཏེ། ཡོད་པའི་ཕྱིར། ཞེས་པ་
ནས། འདིར་ཡང་ཆོས་ཀྱི་རང་གི་ངོ་བོ་དང་འགལ་བ་བསལ་པའི་
སྒོ་ཙམ་ཞིག་བསྟན་པ་ཡིན་ལ། ཕྱོགས་འདིས་ནི། ཆོས་དང་ཆོས་
ཅན་གྱི་ཁྱད་པར་དང༌། ཆོས་ཅན་རང་གི་ངོ་བོ་སེལ་བར་རིག་པར་
བྱ་སྟེ། དཔེར་ན་ཡན་ལག་རྣམས་ནི་ཡན་ལག་ཅན་ལས་གཞན་མིན་
ཏེ། སྲང་དམའ་བའི་ཁྱད་པར་འཛིན་པ་མེད་པའི་ཕྱིར། ཡན་
ལག་ཅན་ནི་ཡན་ལག་རྣམས་ལས་གཞན་མིན་ཏེ། མངོན་སུམ་མིན་
པ་ཉིད་དུ་ཐལ་བའི་ཕྱིར། རྫས་ནི་ཡོད་པ་མ་ཡིན་ཏེ། ཡོན་ཏན་
དང་རྫས་དག་རྫས་དང་རྫས་མ་ཡིན་པ་ཉིད་དུ་ཐལ་བའི་ཕྱིར། དེ་
བཞིན་དུ་ངག་ཐམས་ཅད་བརྫུན་པའི་དོན་ཅན་ཡིན་ནོ། །ཞེས་བྱ་བ་
ནི་ངག་དང་ངག་གི་བདག་ཉིད་བརྫུན་པའི་དོན་ཅན་ཉིད་དུ་ངག་
ཡོད་པ་གང་ཡིན་པ་དེ་ནི་རྫུན་པའི་དོན་ཅན་ཡིན་ན། གལ་ཏེ་ངག་
དང་རྫུན་པ་དག་ཐམས་དུ་སེལ་བར་བྱེད་པ། དེ་ལྟ་ན་གཉིས་ཀའི་
རང་གི་ངོ་བོ་སེལ་བར་བྱེད་ལ་ཡིན་ནོ། ། ཅི་སྟེ་ངག་གི་བདག་ཉིད་
བརྫུན་པ་ཉིད་ཀྱིས་སེལ་བར་བྱེད་པ་དེ་ལྟ་ན་གཉིས་ཀའི་ཁྱད་པར་
སེལ་བར་བྱེད་པ་ཡིན་ནོ། ། ཞེས་གསུངས། རྩ་འགྲེལ་དེ་དག་གིས།
དམ་བཅའ་ཡང་དག་ཡིན་ན་མངོན་སུམ་གྱི་ཚད་མ་ལ་སོགས་ པ་་་
བཞིས་མ་བསལ་བ་ཞིག་དགོས་པར་བསྟན་པ་དེ་ལ། ཁོ་ན་རེ། དེ་
ལྟར་ཡིན་ན། དམ་བཅའ་ཡང་དག་དེའི་ལོག་ཕྱོགས་དམ་བཅའ་
ལྟར་སྣང་དེ་ལ་དུ་ཡོད་ཅེ་ན། དེ་ལ་དྲུག་ཡོད་དེ། ཆོས་ཀྱི་ངོ་བོ་ལ་
ཚད་མས་གནོད་པའི་དམ་བཅའ་ལྟར་སྣང། ཆོས་ཀྱི་ཁྱད་པར་ལ།
ཆོས་ཅན་གྱི་ཁྱད་པར་ལ། ཆོས་ཅན་གྱི་ངོ་བོ་ལ། ཆོས་དང་ཆོས་
- 699 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཅན་གཉིས་ཀའི་ངོ་བོ་ལ། གཉིས་ཀའི་ཁྱད་པར་ལ་གནོད་པའི་དམ་
བཅའ་ལྟར་ སྣང་ རྣམས་ སུ་ ཡོད་ པའི་ ཕྱིར། བྱས་ པ་ལ་ ཁོ་ ན་རེ།
ཆོས་ཀྱི་ངོ་བོ་ལ་གནོད་པའི་དམ་བཅའ་ལྟར་སྣང་དེ་ལ་དུ་ཡོད་ཅེ་ན།
དེ་ལ་ཀུན་ལས་བཏུས་ལས་བཞི་ཡོད་པར་བཤད་དེ། དེ་ལ་མངོན་
སུམ། དངོས་ སྟོབས་ རྗེས་ དཔག ཡིད་ ཆེས་ རྗེས་ དཔག
གྲགས་པའི་རྗེས་དཔག་གིས་གནོད་པའི་དམ་བཅའ་ལྟར་སྣང་རྣམས་
སུ་བཤད་པའི་ཕྱིར། འོ་ན། བཞི་པོ་དེའི་ངོ་བོ་དེ་གང་ཞེ་ན།
དེའི་ལན་དུ། སྒྲ་ནི་མཉན་པར་བྱ་བ་མིན། །ཞེས་པས། ཆོས་ཀྱི་
ངོ་བོ་ལ་མངོན་སུམ་གྱིས་གནོད་པའི་དམ་བཅའ་ལྟར་སྣང་དེ་བསྟན།
བུམ་པ་རྟག ཅེས་པས། ཆོས་ཀྱི་ངོ་བོ་ལ་དངོས་སྟོབས་རྗེས་་
དཔག་གིས་གནོད་པའི་དམ་བཅའ་ལྟར་སྣང་དེ་བསྟན། གཞལ་
བྱའི་ དོན་ སྒྲུབ་ པར་ བྱེད་ པའི་ ཚད་ མ་ དག་ མེད་ དོ། ། ཞེས་ པས།
ཆོས་ཀྱི་ངོ་བོ་ལ་ཡིད་ཆེས་རྗེས་དཔག་གི་གནོད་པའི་དམ་བཅའ་ལྟར་
སྣང་དེ་བསྟན། དམ་བཅའ་བ་ཙམ་གྱིས་དེར་སྣང་བ་ཡིན་ནོ། །
ཞེས་པས་དམ་བཅའི་ཞེན་དོན་ལ་གནོད་ཚུལ་དེ་བསྟན། གང་ལ་
ཐུན་མོང་མིན་པའི་ཕྱིར། ཞེས་སོགས་ཀྱིས་ཆོས་ཀྱི་ངོ་བོ་ལ་གྲགས་
པའི་རྗེས་དཔག་གིས་གནོད་པའི་དམ་བཅའ་ལྟར་སྣང་གི་ཞེན་དོན་ལ་
གནོད་ཚུལ་དེ་བསྟན། རི་བོང་ཅན་ནི་ཟླ་བ་མིན་ཏེ། ཡོད་པའི་
ཕྱིར། ཞེས་པས་ཆོས་ཀྱི་ངོ་བོ་ལ་གྲགས་པའི་རྗེས་དཔག་གིས་གནོད་
པའི་ དམ་ བཅའ་ ལྟར་ སྣང་ གི་ དཔེ་བསྟན་ པ་ ཡིན་ནོ། ། ཁོ་ན་རེ།
ཀུན་ལས་བཏུས་སུ་ཆོས་ཀྱི་ངོ་བོ་ལ་གནོད་པའི་དམ་བཅའ་ལྟར་སྣང་
གི་ཞེན་དོན་ལ་གནོད་ཚུལ་རྒྱས་པར་བཤད་ནས། ཆོས་ཅན་གྱི་ཁྱད་
པར་དང༌། ཆོས་ཀྱི་ཁྱད་པར་དང་། ཆོས་ཅན་གྱི་ངོ་བོ་ལ་གནོད་
པའི་དམ་བཅའ་ལྟར་སྣང་གི་ཞེན་དོན་ལ་གནོད་ཚུལ་རྒྱས་པར་མི་
- 700 -



རྣམ་འ གྲེལ་ལེའུ་བཞི་བའི་ཊཱིཀྐ
，
2
འཆད་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ། ཀུན་
ལས་བཏུས་སུ་ཆོས་ཀྱི་ངོ་བོ་ལ་གནོད་པའི་དམ་བཅའ་ལྟར་སྣང་གི་
ཞེན་དོན་ལ་གནོད་ཚུལ་རྒྱས་པར་བཤད་པ་ལ་བརྟེན་ནས། དམ་
བཅའ་ཕྱི་མ་གསུམ་པོ་དེའི་ཞེན་དོན་ལ་གནོད་ཚུལ་ཡང་དབང་རྣོན་
གྱིས་ རྟོགས་ ནུས་ པ་ ལ་ དགོངས་ པའི་ ཕྱིར། ཞེས་ སྟོན་ པ་ ལ།
འདིར་ཡང་ཆོས་ཀྱི་རང་གི་ངོ་བོ་དང་འགལ་བ་བསལ་པའི་སྒོ་ཙམ་
ཞིག་བསྟན་པ་ཡིན་ལ། ཕྱོགས་འདིས་ནི། ཆོས་དང་ཆོས་ཅན་གྱི་
ཁྱད་པར་ཆོས་དང་ཆོས་ཅན་རང་གི་ངོ་བོ་སེལ་བར་རིག་པར་བྱ་བ་སྟེ།
ཞེས་གསུངས། དེའི་དགོངས་པ་འགྲེལ་བར་བྱེད་པ་ལ། འདིར།
འདིས་གྲུབ་ཅེས་སོགས་རྐང་པ་བཞི་གསུངས་པ་ཡིན། དེའི་རྗེས་སུ་
ཡན་ལག་རྣམས་ནི་ཡན་ལག་ཅན་ལ་གཞན་མ་ཡིན་ཏེ། སྲང་དམའ་
བའི་ཁྱད་པར་འཛིན་ པ་ མེད་ པའི་ཕྱིར། ཞེས་གསུངས། དེའི་
དགོངས་ པ་ འགྲེལ་ བར་ བྱེད་ པ་ ལ། འདིར། དེ་ ལ་ དོན་ ནི།
ཞེས་པ་ནས། རང་གི་དབང་པོས་མཐོང་མེད་ཕྱིར། ། ཞེས་ པའི་
བར་གསུངས། དེ་ལ་བརྟེན་ནས། ཡན་ལག་ཅན་ནི་ཡན་ལག་
རྣམས་ལས་གཞན་མིན་ཏེ། མངོན་སུམ་མིན་པ་ཉིད་དུ་ཐལ་བའི་
ཕྱིར། ཞེས་པ་དང༌། རྫས་ནི་ཡོད་པ་མ་ཡིན་ཏེ། ཡོན་ཏན་དང་
རྫས་དག་རྫས་དང་རྫས་མ་ཡིན་པ་ཉིད་དུ་ཐལ་བའི་ཕྱིར་རོ། ཞེས་
པའི་ མདོ་ གཉིས་ པོ་དེའི་དོན་ཡང་དབང་རྣོན་གྱིས་རྟོགས་ནུས་སོ།
ཞེས་སྟོན་པ་ལ། ཁས་བླངས་ཞེས་སོགས་ཀྱི་རྐང་པ་བཞི་གསུངས་པ་
ཡིན། དེ་ཡང་ཚད་མ་ཀུན་ལས་བཏུས་སུ། ཆོས་ཀྱི་ཁྱད་པར་དང༌།
ཆོས་ཅན་གྱི་ངོ་བོ་ལ་གནོད་པའི་དམ་བཅའ་ལྟར་སྣང་གི་ཞེན་དོན་ལ་
གནོད་ཚུལ་རྒྱས་པར་མ་བསྟན་ཀྱང་། དེ་རྣམས་དེར་མ་བསྟན་པ་
མིན་ཏེ། དཔེར་ན། ཡན་ལག་རྣམས་ནི་ཡན་ལག་ ཅན་ལས་་་་
ཡ- 701 -



རྗེ་སྨོན་ལམ་དང་ལ་བའི་རྣམ་འགྲེལ་ཊཱིཀྐ
གཞན་མིན་ཏེ། སྲང་དམའ་བའི་ཁྱད་པར་འཛིན་པ་མེད་པའི་ཕྱིར་
ཞེས་པའི་མདོ་འདིས། ཆོས་ཀྱི་ཁྱད་པར་ལ་གནོད་པའི་དམ་བཅའ་
ལྟར་ སྣང་ གི་ ཞེན་ དོན་ ལ་ གནོད་ ཚུལ་ ལ་ དངོས་ སུ་ བསྟན་ ནས།
གནོད་བྱའི་ཆོས་ཀྱི་ཁྱད་པར་གནོད་པའི་དམ་བཅའ་ལྟར་སྣང་ཤུགས་
ལ་ བསྟན་ པ་ ཡིན། དེ་བཞིན་དུ། ཡན་ལག་ཅན་ནི་ཡན་ ལག་
རྣམས་ལས་གཞན་མིན་ཏེ། མངོན་སུམ་མིན་པ་ཉིད་དུ་ཐལ་པའི་
ཕྱིར། ཞེས་པའི་མདོ་འདིས། ཆོས་ ཅན་ གྱི་ཁྱད་པར་ལ་ གནོད་
པའི་དམ་བཅའ་ལྟང་སྣང་གི་ཞེན་དོན་ལ་གནོད་ཚུལ་དངོས་སུ་བསྟན་
ནས། གནོད་བྱའི་དམ་བཅའ་ལྟར་སྣང་ཤུགས་ལ་བསྟན་པ་ཡིན།
རྫས་ནི་ཡོད་པ་མ་ཡིན་ཏེ། ཞེས་སོགས་ཀྱི་མདོ་དེས་ཆོས་ཅན་གྱི་ངོ་
བོ་ལ་ གནོད་ པའི་དམ་བཅའ་ལྟར་སྣང་གི་ཞེན་དོན་ལ་ གནོད་ཚུལ་
དངོས་ སུ་བསྟན་ནས་ གནོད་བྱའི་དམ་བཅའ་ལྟར་སྣང༌ཤུགས་ལ་་་
བསྟན་པ་ཡིན། ངག་ཐམས་ཅད་བརྫུན་པའི་དོན་ཅན་ཡིན་ནོ། །
ཞེས་ པའི་ མདོ་ འདིས་ ཆོས་ དང་ ཆོས་ ཅན་ གཉིས་ ཀའི་ ངོ༌ བོ་ དང་།
གཉིས་ཀའི་ཁྱད་པར་ལ་གནོད་པའི་དམ་བཅའ་ལྟར་སྣང་ངོས་གཟུང་
ནས། ངག་དང་ངག་གི་བདག་ཉིད། ཅེས་ པ་ནས། གཉིས་
ཀའི་རང་གི་ངོ་བོ་སེལ་བར་བྱེད་པ་ཡིན་ནོ། ཞེས་པའི་བར་གྱི་ཆོས་
དང་ཆོས་ཅན་གཉིས་ཀའི་ངོ་བོ་ལ་གནོད་པའི་དམ་བཅའ་ལྟར་སྣང་
གི་ཞེན་དོན་ལ། གནོད་ཚུལ་དངོས་སུ་བསྟན། ཅི་ སྟེ་ངག་ གི་
བདག་ཉིད་བརྫུན་པ་ཉིད་ཀྱིས་སེལ་བར་བྱེད་པ་དེ་ལྟ་ ༽འང་གཉིས་
ཀའི་ཁྱད་པར་སེལ་བར་བྱེད་པ་ཡིན། ཞེས་པས། ཆོས་དང་ཆོས་
ཅན་གཉིས་ཀའི་ཁྱད་པར་ལ་གནོད་པའི་དམ་བཅའ་ལྟར་སྣང་གི་ཞེན་
དོན་ལ་གནོད་ཚུལ་བསྟན་པ་ཡིན་ནོ། ཤེས་བྱ་ཆོས་ཅན། ཀུན་
ལས་བཏུས་སུ་ཆོས་ཀྱི་ངོ་བོ་ལ་གནོད་པའི་དམ་བཅའ་ལྟར་སྣང་གི་
ཡ- 702 ཡ་



རྣམ་འགྲེའུ་ལེའུ་བཞི་བའི་
ཞེན་དོན་ལ་ གནོད་ཚུལ་རྒྱས་པར་བཤད་ནས། ཆོས་ཅན་གྱི་ཁྱད་
པར་དང༌། ཆོས་ཅན་ཀྱི་ཁྱད་པར། ཆོས་ཅན་གྱི་ངོ་བོ་ལ་གནོད་
པའི་དམ་བཅའ་ལྟར་སྣང་གི་ཞེན་དོན་ལ། གནོད་ཚུལ་རྒྱས་པར་མི་
སྟོན་པའི་རྒྱུ་མཚན་ཡོད་དེ། ཀུན་ལུས་བཏུས་སུ་ཆོས་ཀྱི་ངོ་བོ་ལ་
གནོད་པའི་དམ་བཅའ་ལྟར་སྣང་གི་ཞེན་དོན་ལ་གནོད་ཚུལ་རྒྱས་པར་
བསྟན་པས་འདིས་བསྒྲུབ་བྱའི་ཡན་ལག་ཏུ་གྱུར་པའི་ཆོས་ཅན་གྱི་ཁྱད་
པར་དང་ཆོས་ཀྱི་ཁྱད་པར་དང༌། ཆོས་ཅན་རང་གི་ངོ་བོ་ལ་གནོད་
པའི་དམ་བཅའ་ལྟར་སྣང་གི་ཞེན་དོན་ལ་གནོད་ཚུལ་དག་ནི་དབང་
རྣོན་ གྱིས་ རྟོགས་ ནུས་ པས་ རྒྱས་ པར་ མ་ བསྟན་ པ་ ཡིན་ པའི་ ཕྱིར།
གཉིས་པ་ལ། ཆོས་ཀྱི་ཁྱད་པར་ལ་གནོད་བྱེད་ཀྱི་དམ་བཅའི་དཔེ་
ངོས་བཟུང་བ། གནོད་བྱའི་དམ་བཅའ་ངོས་གཟུང་བ། དེས་དེ་
ལ་ཇི་ལྟར་གནོད་པའི་ཚུལ་ལོ། །
དང་པོ་ནི། ཚད་མ་མདོར། ཆོས་ཀྱི་ཁྱད་པར་དང་ཆོས་
ཅན་གྱི་ངོ་བོ་དང་ཆོས་ཅན་ཀྱི་ཁྱད་པར་ལ་གནོད་པའི་དམ་བཅའ་
ལྟར་སྣང་གི་ཞེན་དོན་ལ་གནོད་ཚུལ་རྒྱས་པར་མ་བསྟན་མོད། རྣམ་
འགྲེལ་འདིར་ཆོས་ཀྱི་ཁྱད་པར་ལ་གནོད་པའི་དམ་བཅའ་ལྟར་སྣང་གི་
དཔེ་དང་། དེའི་ཞེན་དོན་ལ་གནོད་ཚུལ་ཕྱོགས་ཙམ་བརྗོད་པར་
བྱའོ། ། འོ་ ན། དེ་ ལྟར་ བརྗོད་ པ་ ལ་ དགོས་ པ་ གང་ ཡོད་ ཙེ་ ན།
རྣམ་འགྲེལ་འདིར་དམ་བཅའ་ཕྱི་མ་གསུམ་པོ་དེ་ལ་སྟེ་དེའི་ནང་ནས་
ཆོས་ཀྱི་ཁྱད་པར་ལ་གནོད་པའི་དམ་བཅའ་ལྟར་སྣང་གི་དཔེ་དང་།
དེའི་ཞེན་དོན་ལ་གནོད་ཚུལ་གྱི་དཔེ་ནི་ཕྱོགས་ཙམ་ཞིག་བརྗོད་པ་
ཆོས་ཅན། དགོས་པ་ཡོད་དེ། དམ་བཅའ་ཕྱི་མ་གསུམ་པོ་དེའི་
ཞེན་དོན་ལ་གནོད་ཚུལ་གྱི་དོན་ནི་བསྟན་པ་ཡི་དོན་དུ་ཡིན་པའི་ཕྱིར།
གཉིས་པ་ནི། འོ་ན། ཆོས་ཀྱིས་ ཁྱད་པར་ལ་གནོད་པའི་དམ་
- 703 -
3R



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
-
-
-
----
----
-
--
-
--
--...
བཅའ་ལྟར་སྣང་དེ་གང་ཞེ་ན། དེ་ལ་གནོད་བྱའི་དམ་བཅའ་ངོས་
བཟུང་བ་དང༌། གནོད་བྱེད་ཀྱི་རིགས་པ་བསྟན་པ་གཉིས། དང་
པོ་ནི། བྱེ་བྲག་པ་ཆོས་ཅན། ཁྱོད་ཀྱིས་སངས་རྒྱས་པའི་ངོར་བུམ་
པའི་ཡན་ལག་རྣམས་རང་ལ་མེད་པའི་རྡུལ་རིགས་མཐུན་ཕྲད་ཅིང་
ལྡན་བས་བསྐྱེད་པའི་དོན་ལྕིད་ཀྱི་ཡོན་ཏན་དང༌། ལྕིད་དེས་དྲངས་
པའི་བྱ་བ་དོན་གཞན་དང༌། དེ་གཉིས་ཀྱི་འཕྲོད་བ་འདུ་བའི་རྒྱུ་
བྱེད་པའི་ཡན་ལག་ཅན་གྱི་རྫས་ཀྱི་མཚན་ཉིད་ཅན་མངོན་སུམ་གྱིས་
མཐོང་པ་ལ་བརྟེན་པའི་ཡན་ལག་ཅན་གྱི་བུམ་པ་ལས་རྫས་གཞན་དུ་
ཡོད་པར་དམ་བཅའ་བ་ཡིན་ཏེ། ཁྱོད་ཀྱིས་སངས་རྒྱས་པའི་ངོར་དེ་
ལྟར་དམ་བཅའ་བའམ། བུམ་པའི་ཡན་ལག་རྣམས་མངོན་སུམ་གྱི་
མ་མཐོང་ཞིང་ལྕིད་སོགས་ཆོས་གསུམ་ཀྱི་ཁྱད་པར་དུ་བྱས་པ་ཅན་
མིན་པས་ཡན་ལག་ཅན་གྱི་བུམ་པ་ལས་གཞན་ཙམ་དུ་དམ་བཅའ་བ་
གང་རུང་གང་ཞིག ཕྱི་མ་དམ་བཅའ་བ་ལ་སྔ་རྒོལ་ཁྱོད་རང་ལ་
ལྟོས་པའི་དགོས་པ་ཡང་མེད། ཕྱི་རྒོལ་སངས་རྒྱས་པ་ལ་ལྟོས་པའི་
དགོས་པ་ཡང་མེད་པའི་ཕྱིར། དང་པོ་བསྒྲུབ་པ་ནི། ཤེས་བྱ་ཆོས་
ཅན། བྱེ་བྲག་པས་སངས་རྒྱས་པའི་ངོར་བུམ་པའི་ཡན་ལག་རྣམས་
མངོན་སུམ་གྱིས་མ་མཐོང་ཞིང་། ལྕིད་སོགས་ཆོས་གསུམ་གྱིས་ཁྱད་
པར་དུ་མ་བྱས་པའི་ཡན་ལག་ཅན་གྱི་བུམ་པ་ལས་གཞན་ཙམ་དུ་དམ་
བཅའ་པ་ལ་སྔ་རྒོལ་བྱེ་བྲག་པ་ལ་ལྟོས་པའི་དགོས་པ་མེད་དེ། བྱེ་
བྲག་པ་དེ་མངོན་སུམ་གྱིས་མ་མཐོང་བའི་རྡུལ་ཕྲན་ལ་སྒྲིབ་ཐོགས་
སོགས་བྱེད་པའི་འབྲས་བུ་མེད་པར་མཐོང་ནས་སྒྲིབ་ཐོགས་བྱེད་པའི་
ཡན་ ལག་ ཅན་ རྫས་ གཞན་ སྒྲུབ་ པར་ འདོད་ པ་ ཡིན་ པའི་ ཕྱིར།
གཉིས་པ་སྒྲུབ་པ་ནི། ཤེས་བྱ་ཆོས་ཅན། བྱེ་བྲག་པས་སངས་རྒྱས་
པའི་ངོར་དེ་ལྟར་བསྒྲུབས་པས་ཕྱི་རྒོལ་ལ་སངས་རྒྱས་པ་ལ་ལྟོས་པའི་
– 704 -



རྣམ་འ གྲེལ་ལེའུ་བཞི་བའི་ཊིཀྐ
དགོས་པ་མེད་དེ། བྱེ་བྲག་པས་སངས་རྒྱས་པའི་ངོར་བུམ་པའི་ཡན་
ལག་རྣམས་མངོན་སུམ་གྱིས་མ་མཐོང་ཞིང་ལྕིད་སོགས་ཆོས་གསུམ་གྱི་
ཁྱད་ པར་ དུ་བྱས་ པ་ ཅན་ མིན་ པའི་ ཡན་ ལག་ ཅན་ གྱི་ བུམ་པ་ལས་་
གཞན་ཙམ་དུ་ཡོད་པར་ནི་སྒྲུབ་ན་གྲུབ་ཟིན་པ་སྒྲུབ་པ་ཉིད་དུ་འགྱུར་
པའི་ཕྱིར། གསུམ་པ་ལ། ལྕིད་ཀྱི་ཡོན་ཏན་དོན་གཞན་དགག་པ།
དྲི་ལ་ སོགས་པའི་ཡོན་ཏན་དགག་པའོ། ། དང་པོ་ལ། རིགས་པ་
དང་། དེའི་ལན་དགག་པའོ། །
དང་པོ་ནི། བྱེ་བྲག་པའི་ཆོས་ཀྱི་ཁྱད་པར་ལ་གནོད་པའི་དམ་
བཅའ་ལྟར་སྣང་གི་ཞེན་དོན་ལ་གནོད་བྱེད་ཀྱི་རིགས་པ་དེ་གང་ཞེ་ན།
ཡན་ལག་ཅན་ལ་རང་གི་ཡན་ལག་ལ་མེད་པའི་ལྗིད་ཀྱི་ཡོན་ཏན་དོན་
གཞན་མེད་པར་ཐལ། གལ་ཏེ་ཡན་ལག་ཅན་འདི་ལ་རང་གི་ཡན་
ལག་ལ་མེད་པའི་ལྕིད་ཀྱི་ཡོན་ཏན་དོན་གཞན་ཡོད་ན། དེས་དྲངས་
པའི་འོག་དུ་འགྲོ་བའི་བྱ་བ་དོན་གཞན་ཡོད་པར་འགྱུར་བའི་སྐྱོན་
ཡོད་པའི་ཕྱིར། སྐྱོན་ཇི་ལྟར་ཡོད་ཅེ་ན། ལྕིད་མཉམ་པའི་འཇིམ་
རིལ་བཅུ་ཚན་གཉིས་ ལས། བཅུ་ཚན་ གཅིག་ མ་བསྲེས། བཅུ་
ཚན་གཅིག་རིམ་གྱིས་བསྲེས་པ་དེའི་ཚེ། རིམ་གྱིས་བསྲེས་ པའི་་་
འཇིམ་རིལ་གྱི་གོང་བུ་དེ་ཆོས་ཅན། ཁྱོད་བཅལ་བའི་སྲང་མགོ་དེ་
མ་བསྲེས་པའི་འ ཇིམ་གོང་དེ་བཅལ་བའི་སྲང་མགོ་དེ་ལ་ལྟོས་ཏེ་སྲང་
མགོ་ནི་ཐུར་དུ་དམའ་བ་དག་ ཏུ་འགྱུར་བར་ཐལ། ཁྱོད་ལ་ཡན་
ལག་ཅན་ གྱི་རྫས་ལྷག་པོ་དགུ་གསར་དུ་སྐྱེ་ལ། ཁྱོད་དང་ལྕིད་་་
མཉམ་གྱི་མ་བསྲེས་པའི་འཇིམ་རིལ་བཅུ་ཚན་དེ་ལ་ཡན་ལག་ཅན་གྱི་
རྫས་ལྷག་པོ་གཅིག་ཀྱང་གསར་དུ་སྐྱེས་པ་མེད་པའི་ཕྱིར། ཡན་ལག་
ཅནེ་ཆོས་ཅན། ཁྱོད་ལ་རང་གི་ཡན་ལག་ལ་མེད་པའི་ལྗིད་ཀྱི་ཡོན་
ཏན་དེས་དྲངས་པའི་འོག་ཏུ་འགྲོ་བའི་བྱ་བ་དོན་གཞན་མེད་པར་
- 705 -



ཛེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཐལ། ཁྱེད་ལ་རང་གི་ཡན་ལག་ མེད་ པའི་ལྕིད་མེད་པ་དེས་ནའི་
ཕྱིར། འདོད་ན། དེ་ཆོས་ཅན། ཁྱོད་རང་གི་ཡན་ལག་ལ་མེད་
པའི་ལྕིད་ཀྱི་ཡོན་ཏན་དང༌། དེས་དྲངས་པའི་འོག་ཏུ་འགྲོ་བའི་བྱ་
བ་ དོན་ གཞན་ གཉིས་ འཕྲོད་ པ་ འདུ་ བ་ ཅན་ གྱི་ རྒྱུ་ མིན་ པར་ ཐལ།
ཁྱོད་་རང་གི་ཡན་ལག་ལ་མེད་པའི་ལྕིད་དང་དེས་དྲངས་པའི་འོག་ཏུ་
འགྲོ་བའི་བྱ་བ་མེད་པ་དེའི་ཕྱིར། ལྕིད་སོགས་ཆོས་གསུམ་གྱིས་ཁྱད་
པར་དུ་བྱས་པའི་ཡན་ལག་ཅན་རྫས་གཞན་དེ་ཚད་མས་མཐོང་བ་
མེད་པའི་ཕྱིར་ཏེ། དེ་ལྟར་གོང་དུ་བསྒྲུབས་ཟིན་པ་དེའི་ཕྱིར། བྱེ་
བྲག་པས་ཡན་ལག་རྣམས་ལྕིད་སོགས་ཆོས་གསུམ་གྱིས་ཁྱད་པར་དུ་
བྱས་ པའི་ ཡན་ལག་ཅན་ལས་རྫས་གཞན་དུ་དམ་བཅས་པའི་དམ་
བཅའ་དེ་ཆོས་ཀྱི་ཁྱད་པར་ལ་གནོད་པའི་དམ་བཅའ་ཡིན་ཏེ། ལྕིད་
སོགས་ཆོས་གསུམ་གང་ཁྱད་ཆོས་སུ་མེད་ན་མི་འབྱུང་བའི་ཡན་ལག་
ཅན་དེའི་ཁྱད་པར་གྱི་ཆོས་གཞན་ལྕིད་སོགས་ཆོས་གསུམ་པ་ཚད་མས་
གནོད་ པ་དེས་ནའི་ཕྱིར། གཉིས་པ་ནི། ཁོ་ན་རེ། སྲུང་ནི་
དམའ་བ་དག་ཏུ་འགྱུར། ཞེས་པར་མ་ཁྱབ་སྟེ། རྡུལ་ཕྲ་མོ་གཅིག་
ནས་བརྩམས་ཏེ་ཚོགས་ཆེན་པོའི་བར་གྱི་ཡན་ལག་ཅན་གྱི་རྫས་ ཀྱི་
ཕྲེང་བ་དག་རིམས་ཀྱིས་བསྣན་ནས་སྲང་ལ་བཅལ་ བ་ ཉིད་ཀྱི་ཕྱིར་
ཡན་ལག་ ཅན་རྫས་གཞན་གྱི་ལྗིད་ལྷག་པོ་ཉིད་ཡོད་ཀྱང་སྲང་ལ་་་
བཅལ་བའི་ཚེ་མི་རྟོགས། ཕྱོགས་གཅིག་ཏུ་བསྡོམས་ནས་སྲང་ལ་
བཅལ་པའི་ཚེ་རྟོགས་པའི་ཕྱིར་། དཔེར་ན། རས་བལ་གྱི་འདབ་
མ་རེ་རེ་ནས་སྲང་ཁར་བཞག་པའི་ཚེ། རེ་རེ་བ་རྣམས་ཀྱི་ངོས་སྐལ་
གྱི་ལྕིད་སྲུང་ལས་མི་རྟོགས། ཕྱོགས་གཅིག་ཏུ་བསྡོམས་ནས་སྲང་ལ་
བཙལ་བའི་ཚེ་རྟོགས་པ་བཞིན་བྱེ་བྲག་པ་གཞན་དག་ཟེར་རོ། ། ཆོས་
ཅན། ལྕིད་མཉམ་པའི་འཇིམ་རིལ་བཅུ་ཚན་གཉིས་ཡོད་པ་དེ་ཡི་
-- 706 -



རྣམ་འགྲེལ་ལེའུ་བཞི་བའི་ཊཱིཀྐ
བཅུ་ ཚན་ གཅིག་ ཅིག་ ཅར་ དུ་ སྲང་ ཁར་ ལྡན་ པར་ བྱས་ པ་ དང་།
བཅུ་ཚན་གཅིག་སོ་སོར་རིམས་ཀྱིས་སྲུང་ཁར་ལྡན་པ་བྱས་པའི་རྡུལ་
ལ་སོགས་པའི་ཚོགས་པ་གཉིས་པོ་དག་སྲང་སོ་སོར་དུས་ལྷན་ཅིག་ཏུ་
བཅལ་བ་ན་ལྕིད་ནི་ཆེ་ཆུང་ཐ་དད་དུ་དམིགས་པར་འགྱུར་བར་ཐལ།
ཅིག་ཅར་སྲང་ཁར་ལྡན་པར་བྱས་པའི་མཇིམ་རིལ་བཅུ་ཚན་དེའི་ལྕིད་
སྲང་ལས་རྟོགས། རིམ་གྱིས་སྲང་ཁར་ལྡན་པར་བྱས་པའི་འཇིམ་
རིལ་བཅུ་ཚན་དེའི་ལྗིད་སྲང་ལས་མི་རྟོགས་པ་དེའི་ཕྱིར། ཕྱི་མ་
ཁས། གཞན་ཡང་། གསེར་མ་ཤ་ཀ་ལ་སོགས་པ་སྐྱིད་མཉམ་པ་ལྔ་
ཚན་གཉིས་ལས། ལྔ་ཚན་གཅིག་ཅིག་ ཅར་དུ་བསྲེས། ལྔ་ཚན་
གཅིག་རིམས་ཀྱིས་བསྲེས་པའི་གསེར་མ་ཤ་ཀ་ལྔ་ཚན་དེ་གཉིས་གསེར་
མ་ཤ་ཀ་ལྔ་ལ་སོགས་པ་ཡིས་ལྔ་ཚན་དུ་གྲངས་མཚུངས་པར་ནི་མི་རུང་
བར་ཐལ། ཅིག་ཅར་དུ་བསྲེས་པའི་གསེར་མ་ཤ་ཀ་ལྔ་ཚན་དེ་ཡི་
ལྕིད་སྲང་ལས་རྟོགས། རིམས་ཀྱིས་བསྲེས་པའི་གསེར་མ་ཤ་ཀ་ལྔ་
ཚན་དེའི་ལྗིད་སྲང་ལས་མི་རྟོགས་པའི་ཕྱིར། ཁོ་ན་རེ། སྲང་ནི་
དམའ་བ་དག་ཏུ་འགྱུར། ཞེས་པའི་སྐྱོན་མེད་དེ། གལ་ཏེ་ཡུངས་
ཀར་གྱི་ཚད་ཙམ་ནས་བརྩམས་ཏེ་ཚོགས་ཆེན་པོ་གོང་ནས་གོང་དུ་ནི་
འཕེལ་བ་དང་ལྡན་པའི་འབྲས་བུའི་ཡན་ལག་ཅན་གྱི་རྫས་ཀྱི་ཕྲེང་བ་
ཡི་ལྕིད་ནི་ཤིན་ཏུ་ཆེ་བའི་སྲང་ལས་རྟོགས་པ་ཡིན། ཡུངས་ཀར་
མན་ཆད་ཀྱི་ལྕིད་ནི་ཤིན་ཏུ་ཆུང་བས་སྲང་ལས་རྟོགས་པ་མ་ཡིན་པའི་
ཕྱིར་ཞེ་ན། འོ་ན། འབྲས་བུའི་ཡན་ལག་ཅན་གྱི་ལྕིད་ནི་སྲང་ལས་
མི་རྟོགས་པར་ ཐལ། རྡུལ་ཕྲན་ནས་བརྩམས་ཏེ་ཡུངས་ཀར་མན་
ཆད་བར་གྱི་ཡན་ལག་ཅན་གྱི་ལྕིད་དག་ཀྱང་ཆུང་ངུར་གྱུར་ལས་ཤིན་
ཏུ་རྟོགས་པར་ད ཀའ། དེ་ལས་ཆེ་བ་ཡན་ཆད་ཀྱི་ཡན་ལག་ཅན་གྱི་
ལྕིད་ དག་ ཤིན་ ཏུ་ ཆེ་ བའི་ སྲང་ ལས་ རྟོགས་ པར་ དཀའ་ པའི་ ཕྱིར།
- 707 ག
-
4



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ་
འདོད་ན། ། ཡན་ལག་ཅན་གྱི་རྫས་དེ་རྩོམ་པ་ཡི་རྒྱུ་ཡན་ལག་གི་ལྕིད་
ཉིད་སྲང་ལས་ གཞལ་བར་བྱ་བར་འགྱུར་ བར་ ཐལ། སྲང་ལས་་་
རྟོགས་པའི་ལྗིད་ཡོད་པ་གང་ཞིག འབྲས་བུའི་ཡན་ལག་ཅན་གྱི་
ལྕིད་སྲང་ལས་མི་རྟོགས་པའི་ཕྱིར། དེས་ན་འབྲས་བུའི་ཡན་ལག་
ཅན་གྱི་ལྕིད་དང་། རས་བལ་གྱི་འདབ་མའི་ལྕིད་གཉིས་དཔེ་མི་
མཚུངས་པར་ཐལ། རས་འདབ་རང་གི་ངོ་བོའི་སྒོ་ནས་ཚད་མས་
མཐོང་བ་བཞིན་དུ། ཡན་ལག་ཅན་རྫས་གཞན་གྱི་དོན་དེ་རང་གི་
ངོ་བོའི་སྒོ་ནས་ཚད་མས་མཐོང་བ་མེད། རས་འདབ་ཀྱི་ལྗིད་ཚད་
མས་རྟོགས་ པ་བཞིན་དུ་ཡན་ལག་ཅན་རྫས་ གཞན་དེ་ ཡི་ ལྕིད་ལ་་་
སོགས་ པའི་ འབྲས་ བུའང་ ཚད་ མས་ རྟོགས་ པ་ མེད་ པའི་ ཕྱིར།
གཉིས་པ་ནི། ཁོ་ན་རེ། ཡན་ལག་ཅན་རྫས་གཞན་གྱི་ངོ་བོ་ཚད་
མས་མཐོང་བ་མེད་པ་མ་གྲུབ་སྟེ། ཡན་ལག་ཅན་དེ་རང་གི་ཡན་
ལག་ལ་མེད་པའི་ལྕིད་ཀྱི་ཡོན་ཏན་གྱི་སྒོ་ནས་ཚད་མས་རྟོགས་པ་མེད་
ན་ཡང༌། ཡན་ལག་ཅན་དེ་རང་གི་ཡན་ལག་ལ་མེད་པའི་གཟུགས་
དྲི་ལ་སོགས་པའི་ཡོན་ཏན་ལྷག་པོ་གཞན་གྱི་སྒོ་ནས་ཚད་མས་རྟོགས་
པའི་ཕྱིར་ཞེ་ན། ཆོས་ཅན། ཡན་ལག་ཅན་དེ་རང་གི་མེད་པའི་
གཟུགས་དྲི་ལ་ སོགས་པའི་ཡོན་ཏན་ལྷག་པོ་གཞན་ གྱི་སྒོ་ནས་ ཚད་
མས་རྟོགས་པ་མ་ཡིན་པར་ཐལ། ཡན་ལག་ཅན་རྫས་གཞན་དེ་ལ་
རང་གི་ཡན་ལག་ལ་མེད་པའི་ལྕིད་ཀྱི་ཡོན་ཏན་ལྷག་པོ་ཉིད་ཚད་མས་
རྟོགས་པ་མེད་པ་བཞིན་དུ་ཡན་ལག་ཅན་རྫས་གཞན་དེའི་གཟུགས་དྲི་
ལ་སོགས་པའི་ཡོན་ཏན་དོན་གཞན་ཐམས་ཅད་ཚད་མས་རྟོགས་པ་
མེད་པའི་ཕྱིར། ཞེས་ཕྱོགས་ཆོས་བསྒྲུབས་ནས་གསེར་མ་ཤ་ཀ་ལ་
སོགས་པའི་ཡན་ལག་ཅན་ཆོས་ཅན། རང་གི་ཡན་ལག་ལ་མེད་པའི་
ཡོན་ཏན་ལྷག་པོ་ཡོད་པ་མ་ཡིན་ཏེ། རང་གིས་ཡན་ལག་ལ་མེད་
-- 708 –



རྣམ་འགྲེལ་ལེའུ་བཞི་བའི་ཊིཀྐ
པའི་དེའི་ཡོན་ཏན་ལྷག་པོ་ཚད་མས་མ་དམིགས་པའི་ཕྱིར། ཞེས་
འགོད་དོ། ། འདི་གང་ལས་འཕྲོས་ན། རང་རེས། ལྕིད་ ཉིད་་་་
རྟོགས་མེད་བཞིན་དུ་དེའི། ཞེས་པའི་སྐབས་སུ། ཡན་ལག་ཅན་
རྫས་གཞན་ལ་རང་གི་ཡན་ལག་མེད་ པའི་ལྕིད་ཀྱི་ཡོན་ཏན་ལྷག་པོ་
མེད་པ་བཞིན་དུ། ཡན་ལག་ཅན་རྫས་གཞན་ལ་རོང་གི་ཡན་ལག་
ལ་མེད་པའི་གཟུགས་དྲི་སོགས་ཀྱི་ཡོན་ཏན་ལྷག་པོ་ཐམས་ཅད་ཚད་
མས་རྟོགས་པ་མེད་བྱས་པ་ལ་ཁོ་ན་རེ། དེ་ལྟར་ཡིན་ན། སློབ་
དཔོན་ གྱིས་ སྲང་ དམའ་ བའི་ ཁྱད་ པར་ འཛིན་ པ་ མེད་ པའི་ ཕྱིར།
ཞེས་ཡན་ལག་ཅན་རྫས་གཞན་ལ་རང་གི་ཡན་ལག་མེད་པའི་ལྕིད་ཀྱི་
ཡོན་ཏན་ཁོ་ན་འགྲོག་བཞེད་པ་མིན་ནམ་ཞེ་ན། མིན་ཏེ། དེས་
སྲང་དམའ་བའི་ཁྱད་པར་འཛིན་པ་མེད་པའི་ཕྱིར་ཞེས། ཡན་ལག་
ཅན་རྫས་གཞན་ལ་རང་གི་ཡན་ལག་ལ་མེད་པའི་ལྗིད་ཀྱི་ཡོན་ཏན་
ལྷག་པོ་འགོག་པ་དེ་ནི་ཡན་ལག་ཅན་རྫས་གཞན་རང་གི་ཡན་ལག་ལ་
མེད་པའི་གཟུགས་དྲི་སོགས་ཡོན་ཏན་ལྷག་པོ་མེད་དོ། ཞེས་ཉེ་བར་
མཚོན་ཏེ་བསྟན་པ་ཡིན་པའི་ཕྱིར། དེ་མེད་པའི་རྒྱུ་མཚན་ཅི་ཡིན་
ཞེ་ན། ཆོས་ཅན། དེའི་རྒྱུ་མཚན་ཡོད་དེ། ཡན་ལག་ཅན་ལ་
རང་གི་ཡན་ལག་ལ་མེད་པའི་གཟུགས་དྲི་སོགས་ཀྱི་ཡོན་ཏན་ལྷག་པོ་
དང༌། དེ་ དང་ ལྡན་ པའི་ ཡན་ ལག་ ཅན་ གྱི་ རྫས་ ལྷག་ པོ་ ཡོན་ ན།
དེ་གཉིས་ཅི་ལྟར་ཡོད་པ་བཞིན་དུ་རང་གི་དབང་པོའི་མངོན་སུམ་
གྱིས་མཐོང་དགོས་པ་ལས་རང་འཛིན་དབང་པོའི་མངོན་སུམ་གྱིས་
མཐོང་བ་མེད་པའི་ཕྱིར། གསུམ་པ་ནི། འདིར་དངོས་སུ་་་་་་
གསུངས་པའི་འགྱུར་འདི་སློབ་དཔོན་རྒྱན་གྱི་ལུགས་ཡིན་ལ། དེའི་
ལུགས་ལ་གཞུང་འདི་གང་ལས་འཕྲོས་ན། གལ་ཏེ་འདི་ལྕི་འོག་
འགྲོར་འགྱུར། ཞེས་པ་ལས་འཕྲོས། དེའི་ཚུལ་ནི། གལ་ཏེ་
– 709 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འདི་ ལྕི། ཞེས་ པ་ ནས། རང་ གི་ དབང་ པོས་ མཐོང་ མེད་ ཕྱིར།
ཞེས་པའི་བར་གྱིས། བྱེ་བྲག་པས་དམ་བཅས་པའི་ཆོས་ཀྱི་ཁྱད་པར་
ལ་གནོད་པའི་དམ་བཅའ་ལྟར་སྣང་གི་ཞེན་དོན་ལ་གནོད་ཚུལ་རྒྱས་
པར་བསྟན་ནས། ཆོས་ཅན་གྱི་ངོ་བོ་ལ་དང༌། ཆོས་ཅན་གྱི་ཁྱད་
པར་ལ་གནོད་པའི་དམ་བཅའ་ལྟར་སྣང་གི་ཞེན་དོན་ལ་གནོད་ཚུལ་
རྒྱས་པར་མ་བསྟན་པ་ལ་ཁོ་ན་རེ། ཆོས་ཅན། རྣམ་འགྲེལ་ལ་
བརྟེན་ནས་ཆོས་ཅན་གྱི་ངོ་བོ་དང༌། ཆོས་ ཅན་གྱི་ཁྱད་པར་ལ་་་
གནོད་པའི་དམ་བཅའ་ལྟར་སྣང་གི་ཞེན་དོན་ལ་གནོད་ཚུལ་མི་རྟོགས་
པར་ཐལ། རྣམ་འགྲེལ་འདིར་བྱེ་བྲག་པས་དམ་བཅའ་པའི་ཆོས་
ཅན་ གྱི་ངོ་བོ་དང༌། ཆོས་ ཅན་ གྱི་ཁྱད་པར་ལ་ གནོད་ པའི་དམ་་་
བཅའ་ལྟར་སྣང་གི་ཞེན་དོན་ལ་གནོད་ཚུལ་རྒྱས་པར་མ་བསྟན་པའི་
ཕྱིར་ཞེ་ན། མ་ཁྱབ་སྟེ། བསྟན་བཅོས་འདིར་བྱེ་བྲག་པས་དམ་
བཅས་པའི་ཆོས་ཀྱི་ཁྱད་པར་ལ་གནོད་པའི་དམ་བཅའ་ལྟར་སྣང་གི་
ཞེན་དོན་ གནོད་ཚུལ་ རྒྱས་ པར་ཇི་ སྐད་ བཤད་པའི་ཕྱོགས་ཀྱིས་ནི།
དཔེར་བརྗོད་གཞན་བྱེ་བྲག་པས་དམ་བཅས་པའི་ཆོས་ཅན་གྱི་ངོ་བོ་
དང༌། ཆོས་ཅན་གྱི་ཁྱད་པར་ལ་གནོད་པའི་དམ་བཅའ་ལྟར་སྣང་
གི་ཞེན་ དོན་ལ་ གནོད་ ཚུལ་ ཡང་ རྟོགས་ པར་ བྱ་ བ་ ཡིན་ པའི་ ཕྱིར།
འོ་ན། དེ་གཉིས་ཀྱི་ཞེན་དོན་ལ་གནོད་ཚུལ་དེ་གང་ཞེ་ན། བྱེ་
བྲག་པས་དམ་བཅས་པའི་ཆོས་ ཅན་གྱི་ངོ་བོ་དང་། ཆོས་ཅན་གྱི་
ཁྱད་པར་ལ་གནོད་པའི་དམ་བཅའ་ལྟར་སྣང་དེ་ཆོས་ཅན། ཁྱོད་ཀྱི་
ཞེན་དོན་ལ་གནོད་བྱེད་ཡོད་དེ། ཁྱོད་ཀྱི་ཞེན་དོན་ལ་ཁྱོད་རང་
དམ་བཅའ་ བ་ པོའི་ ཁས་བླངས་སྔ་ཕྱི་འགལ་བ་དང༌། རང་ཚིག་
དངོས་ ཤུགས་འགལ་བ་དང་། མངོན་སུམ། དངོས་སྟོབས་རྗེས་
དཔག གྲགས་པ་སོགས་ཀྱིས་གནོད་པ་དག་ནི་སྲིད་པས་ཏེ་གནོད་
ཡས་ 710
R 4944
བ བྷ ་ ་ ས ་ ཀ ༤， ''
''F， ，
,
.ཆ ཟ1༠༠ ༔
，，་ ་༣
༥
，
...



རྣམ་འགྲེལ་ལེའུ་བཞི་བའི་ཊཱིཀྐ
པའི་ཕྱིར་། སློབ་དཔོན་ལྷའི་དབང་པོའི་ལུགས་ནི། ཁས་བླངས་
རང་གི་ཚིག་ སོགས་ ཀྱིས། ། གནོད་པ་དག་ནི་ཡོད་ པས་ཀྱང༌། ། ཇི་
སྐད་བཤད་པའི་ཕྱོགས་ལ་ནི། །དཔེར་བརྗོད་གཞན་ཡང་རྟོགས་པར་
བྱ། ཞེས་འདོད་ལ། དེས་ན། དེའི་ལུགས་ལ། གལ་ཏེ་འདི་
ལྕི་འོག་འགྲོར་འགྱུར། ཞེས་པ་ནས། རང་གི་དབང་པོའི་མཐོང་
མེད་ཕྱིར། ཞེས་པའི་བར་གྱིས། བྱེ་བྲག་པས་དམ་བཅའ་པའི་
ཆོས་ཀྱི་ཁྱད་པར་ལ་གནོད་པའི་དམ་བཅའ་ལྟར་སྣང་གི་ཞེན་དོན་ལ་
དངོས་སྟོབས་རྗེས་དཔག་ གིས་ གནོད་པའི་རྒྱུ་མཚན་ གྱིས། དམ་
བཅའ་དེ་དམ་བཅའ་ཡང་དག་མ་ཡིན་པར་བསྟན་ནས། གཞུང་
འདིས་བྱེ་བྲག་པས་དམ་བཅའ་པའི་ཆོས་ཀྱི་ཁྱད་པར་ལ་གནོད་པའི་
དམ་བཅའ་ལྟར་སྣང་གི་ཞེན་དོན་ལ་དངོས་སྟོབས་རྗེས་དཔག་གིས་
གནོད་པས་དམ་བཅའ་དེ་དམ་བཅའ་ཡང་དག་མ་ཡིན་པར་མ་ཟད།
དམ་བཅའ་དེའི་ཞེན་དོན་ལ། བྱེ་བྲག་པར་རང་གི་ཁས་བླངས་སྔ་
ཕྱི་ འགལ་ བ་ དང༌། རང་ ཚིག་ དངོས་ ཤུགས་ འགལ་ བ་ དང་།
མངོན་སུམ་དང་གྲགས་པ་སོགས་ཀྱིས་གནོད་པས་ཀྱང་དམ་བཅའ་དེ་
དམ་བཅའ་ཡང་དག་མ་ཡིན་པར་སྟོན་པ་ལ། གཞུང་འདི་གསུངས།
དེས་ན་བྱེ་བྲག་པས་དམ་བཅའ་པའི་ཆོས་ཀྱི་ཁྱད་པར་ལ་གནོད་པའི་
དམ་ བཅའ་ ཆོས་ ཅན། ཁྱོད་ དམ་ བཅའ་ ཡང་ དག་ མ་ ཡིན་ ཏེ།
ཁྱོད་ཀྱི་ཞེན་དོན་ལ་ཁྱོད་རང་དམ་འཆའ་བ་པོའི་ཁས་བླངས་སྔ་ཕྱི་
འགལ་བ་དང༌། རང་ཚིག་དངོས་ཤུགས་འགལ་བ་དང༌། མངོན་
སུམ་དང་གྲགས་པ་སོགས་ཀྱིས་གནོད་པ་དག་ནི་ཡོད་པས་ཏེ་གནོད་
པའི་ཕྱིར། འོ་ན། བྱེ་བྲག་པས་དམ་བཅའ་པའི་ཆོས་ཀྱི་ཁྱད་པར་
ལ་གནོད་པའི་དམ་བཅའ་དེའི་ཞེན་དོན་ལ་དེ་རྣམས་ཀྱིས་གནོད་པས་
དམ་བཅའ་དེ་དམ་བཅའ་ཡང་དག་མ་ཡིན་པར་བསྟན་པ་ལ་དགོས་
-- 711 --
-----བབམ་མ
མ་...... ….……...…………，，、
..…
..， .…..



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པ་ཅི་ཡོད་ཅེ་ན། བྱེ་བྲག་པས་དམ་བཅའ་པའི་ཆོས་ཀྱི་ཁྱད་པར་ལ་
གནོད་པའི་དམ་བཅའི་ཞེན་དོན་ལ་ཁོ་རང་དམ་བཅའ་བ་པོའི་ཁས་
བླངས་ སྔ་ཕྱི་འགལ་བ་དང་། རང་ཚིག་དངོས་ཤུགས་འགལ་ བ་
དང་། མངོན་སུམ་དང་གྲགས་པས་གནོད་པ་དག་ཡོད་པར་བསྟན་
པ་ལ་ཆོས་ཅན། དགོས་པ་ཡོད་དེ། བྱེ་བྲག་པས་དམ་བཅས་པའི་
ཆོས་ཅན་གྱི་ངོ་བོ་དང་། ཆོས་ཅན་གྱི་ཁྱད་པར་ལ་གནོད་པའི་དམ་
བཅའ་ གཉིས་དམ་བཅའ་ཡང་དག་མིན་ནོ། ཞེས་རྟོགས་པའི་་་་
དགོས་པ་ཡོད་པའི་ཕྱིར། གཉིས་པ་གཞན་གྱི་དམ་བཅའི་མཚན་
ཉིད་དགག་པ་ལ། གཞུང་སྤྱིའི་བསྡུ་བ་བཤད་པ་དང༌། གཞུང་
དོན་བཤད་པ་དངོས་ལ་འཇུག་པ་གཉིས། དང་པོ་ནི། གཞུང་
འདི་གང་ལས་འཕྲོས་ན། ཚད་མ་མདོར། རྗེས་དཔག་ལ་སྒྲས་
བརྗོད་ རིགས་ ཀྱི་ སྒོ་ ནས་ དབྱེ་ན། རང་ དོན་ རྗེས་ དཔག་ དང་།
གཞན་དོན་རྗེས་དཔག་ གཉིས་ ཡོད་པའི། གཉིས་པ་ སྟོན་ པ་ ལ།
གཞན་དོན་རྗེས་སུ་དཔག་པ་ནི། ། རང་གིས་མཐོང་དོན་རབ་གསལ་
བྱེད། ཅེས་གསུངས། སྒྲུབ་ངག་ གི་བརྗོད་བྱ་ལ། ཤུགས་ཀྱི་
བརྗོད་བྱ་བསྒྲུབ་བྱ་དང༌། དངོས་ཀྱི་བརྗོད་བྱ་གཏན་ཚིགས་གཉིས་
ཡོད་པའི་དང་པོ་ལ་ཡོང་། རང་ལུགས་ཀྱི་བསྒྲུབ་བྱའི་མཚན་ཉིད་
བཞག་པ་དང༌། གཞན་ལུགས་ཀྱི་བསྒྲུབ་བྱའི་མཚན་ཉིད་དགག་པ་
གཉིས་ཡོད་པའི། དང་པོ་ནི། ཚད་མ་མདོར། ངོ་བོ་ཁོ་ན་རང་
ཉིད་དང༌། །འདོད་ཅིང་མ་བསལ་བསྟན་པར་བྱ། ཞེས་པས་སྟོན་
ཅིང་། དེ་ཉིད་འཕྲོས་དོན་བཅས་པ་རྒྱས་པར་གཏན་ལ་འབེབས་པ་
ལ། ངོ་བོ་ཚིག་ ཕྲད་ཅེས་པ་ནས། དཔེར་བརྗོད་གཞན་ཡང་་་
རྟོགས་པར་བྱ། ཞེས་པའི་བར་གསུངས། གཉིས་པ་ནི། ཚད་
མ་མདོར། བསྒྲུབ་བྱ་སྟོན་པ་ཞེས་འདི་ལ། གྲུབ་པ་མེད་ལ་དོན་
ཁ- 712 --



རྣམ་འགྲེལ་ལེའུ་བཞི་བའི་ཊཱིཀྐ
བཅས་ཉིད། ། དེ་ལྟ་ན་ནི་རྟགས་དང་དཔེ། ། མ་གྲུབ་བརྗོད་པ་
ཐལ་བར་འགྱུར། ཞེས་ པས་ བསྟན་ ཅིང། དེ་ཉིད་འཕྲོས་དོན་
དང་བཅས་ པ་ རྒྱས་པར་གཏན་ལ་འབེབས་པ་ལ། བྱ་བ་ཞེས་པ་
ནས། ཁྱབ་པའི་འབྲས་ ཅན་ཡིན་པར་རྟོགས། ཞེས་ པའི་བར་
གསུངས། དེའི་ནང་ནས། བྱ་བ་དུས་གསུམ། ཞེས་ པ་ནས།
དེ་ཡང་བསྒྲུབ་བྱ་ཉིད་དུ་མཚུངས། ཞེས་པའི་བར་གྱིས། གཞན་
ལུགས་ ཀྱི་བསྒྲུབ་བྱའི་ མཚན་ ཉིད་ ལ་ བརྟགས་ནས་འགོག་ པ་ ཡིན།
ཚོགས་པ་ཞེས་པ་ནས། རང་ཉིད་འཇུ་པར་འགྱུར་བ་ཡིན། ཞེས་
པའི་བར་གྱིས། གཞན་ལུགས་ཀྱི་བསྒྲུབ་བྱའི་ མཚན་གཞི་ལ་་་་་་
བརྟགས་ནས་འགོག་པ་ཡིན། སྒྲུབ་བྱེད་ཅེས་པ་ནས། ཁྱབ་པའི་
འབྲས་ཅན་ཡིན་པར་རྟོགས། ཞེས་པའི་བར་གྱིས་གཞན་ལུགས་ཀྱི་
བསྒྲུབ་བྱའི་མཚན་ཉིད་ཀྱི་ཟུར་དུ་ངེས་གཟུང་སྦྱོར་ཚུལ་ལ་བརྟགས་
ནས་འགོག་པ་ཡིན། དེའི་ཚུལ་ནི། རིགས་པ་ཅན་པས་བསྒྲུབ་
བྱར་བསྟན་པར་བྱ་བ་ བསྒྲུབ་བྱ་ཡང་དག་གི་མཚན་ཉིད་ དུ་ ཁས་་་
བླངས་པ་ལ། བསྟན་བྱ་བའི་དོན་ཡང་ཤེས་བྱེད་ཀྱི་ཡན་ལག་ཏུ་
བཀོད་པའི་སྒོ་ནས་སྐབས་ཀྱི་ཕྱི་རྒོལ་གྱིས་མ་གྲུབ་ཅིང༌། སྐབས་ཀྱི་
ཕྱི་རྒོལ་གྱི་ངོར་བསྟན་པར་བྱ་བ་ལ་འདོད་དེ། མདོ་ལས། བསྒྲུབ་
བྱ་སྟོན་པ་ཞེས་འདི་ལ། ། གྲུབ་པ་མེད་ལ་དོན་བཅས་ཉིད། ཅེས་
གསུངས། དེ་འགོག་པ་ལ། དེ་ལྟ་ན་ཞེས་པ་རྐང་པ་གཉིས་་་་་
གསུངས།། དེ་ཚིག་དོན་གྱི་སྒོ་ནས་འཆད་པ་ལ། བྱ་བ་ཞེས་སོགས་
རྐང་པ་བཞི་གསུངས། དེ་སྐབས་སུ། མ་འོངས་པ་ན་བསྒྲུབ་བྱར་
འགྱུར་རུང༌། ད་ལྟ་སྒྲུབ་བྱེད་དུ་བཀོད་པའི་དཔེ་རྟགས་མ་གྲུབ་པ་
གནོད་བྱེད་དུ་འཕངས་པ་ལ། དེ་གནོད་བྱེད་དུ་མི་འཇུག་པའི་རྩོད་
པོ་ཅིག་བྱུང་བས། དེ་དག་རིམ་པ་བཞིན་དུ་འགོག་པ་ལ། ཤེས་
- 713



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བྱེད་སྐབས་ཀྱི་ཞེས་སོགས་གསུངས། གཉིས་པ་ལ། མཚན་ཉིད་
ཁྱབ་ ཆེས་ བའི་ གནོད་ པ་ དང༌། དེའི་ ལན་ དགག་ པ་ དང༌།
བརྟགས་ལ་དགག་པའོ། །
དང་པོ་ནི། དཔེ་རྟགས་མ་གྲུབ་པ་དེ་ལྟ་བུའི་བདག་ཉིད་མིན་
བཞིན་དུ། ཕྱི་རྒོལ་གཞན་དག་ལ་དཔེ་རྟགས་དེ་ལྟར་དུ་བཀོད་པ་
སྒྲ་བུམ་བྱས་ པར་མ་གྲུབ་ པའི་གང་ཟག་དེའི་ངོར། སྒྲ་ཆོས་ཅན།
མི་རྟག་ སྟེ། བྱས་པའི་ཕྱིར། དཔེར་ན་བུམ་པ་བཞིན། ཞེས་
བཀོད་པ་དེ་ཡི་ཚེ་ན། སྒྲ་བུམ་བྱས་ པ་ཡིན་པ་ཆོས་ཅན། བྱས་
རྟགས་ཀྱིས་སྒྲ་མི་རྟག་པར་སྒྲུབ་པའི་བསྒྲུབ་བྱར་མི་འདོད་ནའང་།
དེའི་ རྟགས་ཀྱིས་དེ་སྒྲུབ་ཀྱི་བསྒྲུབ་བྱར་འགྱུར་བར་ ཐལ། དེའི་་་
རྟགས་ཀྱིས་དེ་སྒྲུབ་ཀྱི་བསྒྲུབ་བྱར་བསྟན་པར་བྱ་བ་ཡིན་པའི་ཕྱིར།
ཁྱབ་པ་ཁས། མ་གྲུབ་ན་སོང༌། དེར་ཐལ། དེའི་རྟགས་ཀྱིས་དེ་
སྒྲུབ་ཀྱི་ཤེས་བྱེད་ཀྱི་ཡན་ལག་ཏུ་བཀོད་པའི་སྒོ་ནས་སྐབས་ཀྱི་ཕྱི་རྒོལ་
གྱིས་མ་གྲུབ་པ་གང་ཞིག དེའི་ངོར་བསྟན་པར་བྱ་བ་ཡིན་པའི་ཕྱིར།
ཁྱབ་པ་ཁས་སོ། །དང་པོ་སླ། ཕྱི་མ་དེར་ཐལ། སྒྲ་བུམ་བྱས་པར་
མ་གྲུབ་པའི་གང་ཟག་དེའི་ངོར། མ་འོངས་པ་ན་སྐྱེས་པའི་རྟགས་
ཀྱིས་ནུས་ཡུལ་དུ་བསྟན་པར་བྱ་བ་ཡིན་པའི་ཕྱིར། ཁྱབ་པ་ཡོད་དེ།
བསྟན་པར་བྱ་བ་ཞེས་པའི་སྒྲ་དེ་དུས་གསུམ་ཀ་ལ་འཇུག་པའི་ཡུལ་
ཅན་ ཡིན་ པའི་ ཕྱིར། དེ་ འདྲའི་ དཔེ་ རྟགས་ མ་ གྲུབ་ པ་ དེ་ ནི།
འཐད་ལྡན་ཆེན་མོ་ནས་གསུངས། གཉིས་པ་ལ་གཉིས། བྱ་བའི་
སྒྲ་ད་ལྟར་ཁོ་ན་ལ་འཇུག་པའི་ལན་དགག ལས་ལ་བྱེད་པ་པོའི་
རྐྱེན་ཡོད་པས་བསྒྲུབ་བྱར་གཟུང་བ་ཁོ་ན་གོ་བའི་ལན་དགག་པའོ། །
དང་པོ་ནི། ཁོ་ན་རེ། དཔེ་རྟགས་མ་གྲུབ་པ་དམ་བཅར་
ཐལ་བའི་སྐྱོན་མེད་དེ། བསྒྲུབ་བྱར་བསྟན་བྱ་བ་ཞེས་པའི་བསྒྲུབ་
ཁ 714



རྣམ་འགྲེལ་ལེའུ་བཞི་བའི་ཊཱིཀྐ
༡
བྱའི་སྒྲ་དེ། མ་འོངས་པ་ན་བསྒྲུབ་བྱར་འགྱུར་རུང་ལ་འཇུག་ པ་
མིན་གྱི། སྔ་རྒོལ་ཡང་དག་གིས་ད་ལྟ་བསྒྲུབ་བྱར་འདོད་པའི་ཆོས་
ཅན་གྱི་ཚོགས་དོན་ཁོ་ན་ལ་འཇུག་པའི་ཕྱིར་ཞེ་ན། མ་གྲུབ་ཅེས་
སྟོན་པ་ནི། བསྒྲུབ་བྱར་བསྟན་པར་བྱ་བ་ཞེས་པའི་བསྒྲུབ་བྱའི་སྒྲ་
དེ། སྔ་རྒོལ་ཡང་དག་གིས་ད་ལྟ་བསྒྲུབ་བྱར་འདོད་པའི་ཆོས་དང་
ཆོས་ཅན་གྱི་ཚོགས་དོན་གྱི་ཁྱད་པར་ཁོ་ན་འཇུག་པ་ལ་བརྟེན་པ་མིན་
པར་ཐལ། དེས་ཤེས་བྱེད་ཀྱི་ཡན་ལག་ཏུ་བཀོད་པའི་སྒོ་ནས་སྐབས་
ཀྱི་ཕྱི་རྒོལ་གྱིས་ མ་གྲུབ་ཅིང་། དེའི་ངོར་བསྟན་པར་བྱ་བ་ཐམས་
ཅད་བསྒྲུབ་བྱར་རྟོགས་པར་བྱེད་པ་ཡིན་པ་དེའི་ཕྱིར། རྟགས་ཁས།
དེས་ན་རིགས་པ་ ཅན་པས་བསྒྲུབ་བྱར་བསྟན་བྱ་བ་བསྒྲུབ་བྱ་ཡང་
དག་གི་མཚན་ཉིད་དུ་ཁས་བླངས་པ་ལ། སློབ་དཔོན་ཕྱོགས་གླང་
གིས། དཔེ་དང་གཏན་ཚིགས་དག་མ་གྲུབ་པ་སུན་འབྱིན་གྱི་དཔེར་
ནི་བྱས་པ་ལ་རྒྱུ་མཚན་ཡོད་པ་ཡིན་ཏེ། བསྒྲུབ་བྱར་བསྟན་པར་བྱ་
བ་ཞེས་པའི་སྒྲ་དེས། ཤེས་བྱེད་ཀྱི་ཡན་ལག་ཏུ་བཀོད་པའི་སྒོ་ནས་
སྐབས་ཀྱི་ཕྱི་རྒོལ་ གྱིས་ མ་གྲུབ་ཅིང་། སྐབས་ཀྱི་ ཕྱི་རྒོལ་ གྱི་ངོར་་་་
བསྟན་པར་བྱ་ བ་ ཐམས་ ཅད་བསྒྲུབ་བྱར་འཕེན་ པ་དེས་ནའི་ ཕྱིར།
ཀུན་ལས་བཏུས་ཀྱི་འགྲེལ་བྱེད་ཁ་ཅིག རིགས་པ་ཅན་པས་བསྒྲུབ་
བྱར་བསྟན་བྱ་བ་བསྒྲུབ་བྱ་ཡང་དག་གི་མཚན་ཉིད་དུ་ཁས་ལེན་པ་
ལས་གཞན་དུ་སྐབས་ཀྱི་ཕྱི་རྒོལ་གྱིས་མ་གྲུབ་པ་བསྒྲུབ་བྱ་ཡང་དག་གི་
མཚན་ཉིད་དུ་ཁས་ལེན་པ་ཡིན་ནོ་ཞེ་ན། འོ་ན། རི་བོང་རྭ་ལ་
སོགས་པ་མ་གྲུབ་པ་ཀུན་ཀྱང་རིགས་པ་ཅན་པ་ལ་བསྒྲུབ་བྱར་ཐལ་བ་
འཕེན་རིགས་པར་འགྱུར་བར་ཐལ། རིགས་པ་ཅན་པས་སྐབས་ཀྱི་
ཕྱི་རྒོལ་གྱིས་མ་གྲུབ་པ་བསྒྲུབ་བྱ་ཡང་དག་གི་མཚན་ཉིད་དུ་ཁས་ལེན་
པའི་ཕྱིར། གཉིས་པ་ནི། ཁོ་ན་རེ། གོང་གི་དཔེ་རྟགས་མ་གྲུབ་
སགས་ 715 -
，*,1**,
+:|:
：4
-:
*
+------
- : * •
•fཆ:14* :: ::：
• |:ན •…，，,
,，
，， ，，
,， ，
，
- -，
，་|-
=
E:+F་ཟླ**.+++
ད་，
，
-- ,
， - "
, ，
,
•
-
•
•
•
༧
-
r-|:+:.rs +
H+-
+Are
-
rx:+
༤: A
*,:|:，，
， , ;-
， ，
，
༔ ,， ，
，



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པ་བསྒྲུབ་བྱར་ ཐལ་བའི་སྐྱོན་མེད་དེ། ལས་ལ་བྱེད་པ་པོའི་རྐྱེན་
ཡོད་པས་གོང་གི་དཔེ་རྟགས་མ་གྲུབ་པ་དེ་རྒོལ་བའི་འདོད་ཕུགས་ཀྱི་
ལས་ དམ་པ་མ་ཡིན་པའི་ཕྱིར། དཔེར་ན་རྫ་མཁན་གྱི་རྫ་བུམ་་་
བསྒྲུབ་བར་བྱའོ། ། ཞེས་རྫ་མཁན་བྱེད་པ་པོར་བརྗོད་པ་ན། རྫ་
མཁན་རྒོལ་བའི་འདོད་ཕུགས་དམ་པ་མིན་གྱི། རྫ་བུམ་རྒོལ་བའི་
འདོད་ཕུགས་དམ་པ་ཡིན་པས་ན། རྫ་མཁན་བསྒྲུབ་བྱ་མིན་གྱི་རྫ་
བུམ་ བསྒྲུབ་ བྱ་ ཡིན་ པ་ བཞིན་ དང་། འོ་ མས་ འབྲས་ ཆན་ ཚོས།
ཞེས་འོ་མ་བྱེད་པ་པོར་བརྗོད་པ་ན། འོ་མ་རྒོལ་བའི་འདོད་ཕུགས་
དམ་པ་མིན་གྱི། འབྲས་ཆན་རྒོལ་བའི་འདོད་ཕུགས་དམ་པ་ཡིན་
པས་ན། འོ་མ་བསྒྲུབ་བྱ་མིན་གྱི། འབྲས་ཅན་བསྒྲུབ་བྱ་ཡིན་པ་
བཞིན་དང༌། དེ་སྒྲུབ་ངག་གི་ཡན་ལག་ལྔའི་ནང་ནས་དམ་བཅའི་
ཡན་ལག་མ་ཡིན་པའི་ཕྱིར་དང་། ། དེ་གྲུབ་མཐའ་བཞིའི་ནང་ནས་
ཁས་བླངས་པའི་གྲུབ་མཐའ་མ་ཡིན་པའི་ཕྱིར། གྲུབ་མཐའ་བཞི་པོ་
དེ་གང་ཞེ་ན། རྒྱུད་ཐམས་ཅད་པའི་གྲུབ་མཐའ། རྒྱུད་སོ་སོའི་
གྲུབ་མཐའ། གནས་སྐབས་པའི་གྲུབ་མཐའ། ཁས་བླངས་པའི་
གྲུབ་མཐའ་རྣམས་སོ། །དེ་ཡང་གཞལ་བྱ་འཇལ་བའི་ཚད་མ་ཡོད་དོ་
ཞེས་པའི་གྲུབ་མཐའ་དེ། རྒྱུད་ཐམས་ཅད་པའི་གྲུབ་མཐའ་ཡིན་ཏེ།
དེ་གྲུབ་མཐའ་སྨྲ་བ་ཐམས་ཅད་ཀྱིས་ཁས་ལེན་པའི་ཕྱིར། སྒྲ་རྟག་
ཅེས་པ་དང༌། སྒྲ་མི་རྟག་ཅེས་པའི་གྲུབ་མཐའ་ནི། རྒྱུད་སོ་སོའི་
གྲུབ་མཐའ་ཡིན་ཏེ། དེ་རྒོལ་ བ་སོ་སོའི་འདོད་པ་ཡིན་པའི་ཕྱིར།
ལུས་ ཅན་ མིན་པའི་གང་ཟག་གི་བདག་ཤི་ནས་དེའི་འབྲས་བུ་ལ་་་
ལོངས་སྤྱོད་ཅེས་པའི་གྲུབ་མཐའ་ནི། གནས་སྐབས་ཀྱི་གྲུབ་མཐའ་
ཡིན་ཏེ། གང་ཟག་གི་བདག་ཁས་བླངས་པའི་གནས་སྐབས་ཀྱི་གྲུབ་
མཐའ་ཡིན་པའི་ཕྱིར། ཁྱད་གཞིའི་སྟེང་དུ་ཁྱད་ཆོས་ཁས་བླངས་
ཕ- 716 -



རྣམ་འགྲེལ་ལེའུ་བཞི་བའི་ཊཱིཀྐ
ནས་དཔྱོད་པ་ནི་ཁས་བླངས་པའི་གྲུབ་མཐའ་ཡིན་ནོ། ། གཞུང་ཁ་
ཅིག་ཏུ་མི་མཐུན་པའི་རྒྱུད་ཀྱི་གྲུབ་མཐའ་ཞེས་བཤད་པ་ནི་ འདིའི་
རྒྱུད་སོ་སོའི་གྲུབ་མཐའ་དང་དོན་གཅིག དབང་དུ་བྱས་པའི་གྲུབ་
མཐའ་ཞེས་ བཤད་པ་ནི། གནས་སྐབས་ཀྱི་གྲུབ་མཐའ་དང་དོན་
གཅིག་གོ ། ཆོས་ཅན། རྒོལ་པའི་འདོད་ཕུགས་ཀྱི་ལས་མིན་པ་ལ་
སོགས་པའི་རྟགས་ཀྱིས་ཁྱད་པར་ཉེ་བར་བཀོད་པ་ཡི་ལན་གྱིས་གོང་
གི་དཔེ་རྟགས་མ་གྲུབ་པ་དེ་བསྒྲུབ་བྱ་ལས་ལོགས་སུ་རྣམ་པར་འབྱེད་
ནུས་པ་མ་ཡིན་པར་ཐལ། སྔར་བཤད་པ་དེ་འདྲ་བའི་དཔེ་རྟགས་
མ་གྲུབ་པ་ཐམས་ཅད་ཤེས་བྱེད་ཀྱི་ཡན་ལག་ཏུ་བཀོད་པའི་སྒོ་ནས།
སྐབས་ཀྱི་ཕྱི་རྒོལ་གྱིས་རྣམ་པ་འགའི་སྒོ་ནས་མ་གྲུབ་ཅིང་། དེའི་
ངོར་བསྟན་པར་བྱ་བ་ཡིན་པ་དེས་ནའི་ཕྱིར། གཞན་ཡང་གོང་གི་
དཔེ་རྟགས་མ་གྲུབ་པ་དེ་བསྒྲུབ་བྱའི་ཡན་ལག་མིན་ནོ་ཞེས་རུང་བ་མ་
ཡིན་པར་ཐལ། དེ་སྒྲུབ་བྱེད་འགོད་པའི་སྔར་ཤེས་བྱེད་ཀྱི་ཡན་ལག་
ཏུ་བཀོད་པའི་སྒོ་ནས་སྐབས་ཀྱི་ཕྱི་རྒོལ་གྱིས་མ་གྲུབ་པའི་རང་བཞིན་
གང་ཞིག དེའི་ངོར་བསྟན་པར་བྱ་བ་ཡིན་པའི་ཕྱིར་རོ། ། གསུམ་
ག་ཁས་སོ། །གོང་གི་དཔེ་རྟགས་མ་གྲུབ་པ་དེ་ཡང་ཆོས་ཅན། ཁྱོད་
བསྒྲུབ་བྱ་ཉིད་དུ་འདོད་པ་དེ་དང་ཁས་བླངས་པའི་གྲུབ་མཐའ་ཉིད་
དུ་མཚུངས་པར་ཐལ། རྒོལ་བ་གང་གིས་བསྒྲུབ་བྱར་ཁས་བླངས་པ་
ཁས་ བླངས་ པའི་ གྲུབ་ མཐའི་ མཚན་ ཉིད་ དུ་ འགྱུར་ བ་ གང་ ཞིག
ཁྱོད་རྒོལ་བས་བསྒྲུབ་བྱར་ཁས་བླངས་པ་ཡིན་པའི་ཕྱིར། རྟགས་
ཁས། གསུམ་ པ་ ལ། བསྒྲུབ་ བྱའི་ དོན་ ལ་ བརྟགས་ ལ་ དགག་
དེས་གཟུང་གི་སྦྱར་ས་ལ་བརྟགས་ལ་དགག་པའོ། ། །
དང་པོ་ནི། བསྒྲུབ་བྱར་བསྟན་པར་བྱ་བ་བསྒྲུབ་བྱ་ཡང་དག་
གི་མཚན་ཉིད་ཡིན་ན། སྒྲ་མི་རྟག་སྒྲུབ་པ་ལ་སྐྱེས་ལྡན་རྟགས་སུ་
- 717 མ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བཀོད་པའི་ཚེ་ན། མི་རྟག་པ་དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་
ཡིན་ནམ། སྒྲ་དེ་དེ་ལྟར་ཡིན་ནམ། སྒྲ་དང་མི་རྟག་པ་གཉིས་ཀ་
དེ་ལྟར་ཡིན་ནམ། སྒྲ་དང་མི་རྟག་པའི་ཚོགས་དོན་ཡིན། དང་པོ་
ལྟར་རོ་ཞེ་ན། དེ་འགོག་པ་ལ། ཀུན་ལས་བཏུས་རྩ་བར། ཆོས་
བསྒྲུབ་བྱ་ ན་ ཆོས་ མཐུན་ མེད། ཅེས་ དང༌། དེའི་ འ གྲེལ་ བར།
གལ་ཏེ་ཆོས་མི་རྟག་པ་ཉིད་བསྒྲུབ་བྱ་ཡིན་ན། བསྒྲུབ་པར་བྱ་བ་
དང་ཆོས་མཐུན་པའི་ཕྱིར་ཞེས་བྱ་བ་མི་རིགས་ཏེ། མི་རྟགུ་པ་དེ་
དང་ཆོས་མཐུན་པའི་དཔེ་རྟོགས་པ་མེད་པའི་ཕྱིར། ཞེས་གསུངས།
དེའི་དོན་ནི། སྐྱེས་ལྡན་སྒྲ་མི་རྟག་སྒྲུབ་ལ་རྟགས་ཡང་དག་ཏུ་སོང་
བའི་རྒོལ་བ་ཆོས་ཅན། ཁྱོད་ཀྱིས་དེའི་རྟགས་ཀྱིས་དེ་སྒྲུབ་ཀྱི་བསྒྲུབ་
བྱ་མ་གྲུབ་པའི་སྔ་རོལ་དུ་དེའི་རྟགས་ ཀྱིས་དེ་སྒྲུབ་ཀྱི་རྟགས་ཆོས་་
གཉིས་ ལྡན་ གྱི་ མཐུན་ དཔེ་ ཡང་ དག་ ཚད་ མས་ མ་ གྲུབ་ པར་ ཐལ།
ཁྱོད་ཀྱིས་དེའི་སྔ་རོལ་དུ་མི་རྟག་པ་ཚད་མས་མ་གྲུབ་པའི་ཕྱིར། མ་
གྲུབ་ན་སོང༌། མི་རྟག་པ་དེ་དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་
ཡིན་པར་བུད། ཁོ་ན་རེ། རྩ་བའི་བརྟག་པ་གཉིས་ལྟར། སྒྲ་དེ་
དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་ཡིན་ནོ་ཞེ་ན། དེ་འགོག་པ་ལ།
ཀུན་ ལས་ བཏུས་ རྩི་ བར། ཆོས་ ཅན་ བསྒྲུབ་བྱ་ རྟགས་ དོན་མེད།
ཅེས་དང་། དེའི་འགྲེལ་པར། གལ་ཏེ་ཆོས་ཅན་བསྒྲུབ་བྱ་ཡིན་ན་
སྒྲ་བསྒྲུབ་པའི་ཕྱིར་བསྒྲུབ་བྱ་སྒྲུབ་པར་བྱེད་པ་གཏན་ཚིགས་སོ། །
ཞེས་གསུངས། དེའི་དོན་ནི། དེ་ཆོས་ཅན། ཁྱོད་ཀྱི་ངོར་སྐྱེས་
ལྡན་དེ་ སྒྲུབ་ ཀྱི་ རྟགས་ ཡང་ དག་ ཏུ་ བཀོད་ པ་ དོན་མེད་ པར་ ཐལ།
ཁྱོད་ཀྱིས་དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་ཚད་མས་གྲུབ་ཟིན་
པའི་ཕྱིར། མ་གྲུབ་ན། སྒྲ་དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་
ཡིན་པ་བུད། ཁོ་ན་རེ། སྒྲ་ཡང་དེའི་རྟགས་ཀྱིས་དེ་སྒྲུབ་ཀྱི་བསྒྲུབ་
- 718 –
/



རྣམ་འགྲེལ་ལེའུ་བཞི་བའི་ཊཱིཀྐ
བྱ་ཡིན། མི་རྟག་པ་ཡང་དེའི་རྟགས་ཀྱིས་དེ་བསྒྲུབ་བྱ་ཡིན་ནོ་ཞེ་ན།
ཀུན་ལས་བཏུས་རང་འགྲེལ་ལས། ཅི་སྟེ་གཉིས་ཀ་ཡིན་ན་གཉིས་
ཀའི་སྐྱོན་དུ་འགྱུར། ཞེས་གསུངས། དེའི་དོན་ནི། ཆོས་ཅན།
མི་རྟག་པ་སྐྱེས་ལྡན་གྱི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་ཡང་དག་མ་
ཡིན་པར་ཐལ། དེ་ཡིན་ན། ཆོས་བསྒྲུབ་བྱ་ན་ཆོས་མཐུན་མེད།
ཅེས་པའི་སྐྱོན་འབྱུང་བའི་ཕྱིར། ཆོས་ཅན། སྒྲ་དེ་མ་ཡིན་པར་
ཐལ། དེ་ ཡིན་ པ་ ལ། ཆོས་ ཅན་ བསྒྲུབ་ བྱ་ རྟགས་ དོན་ མེད།
ཅེས་པའི་སྐྱོན་འབྱུང་པའི་ཕྱིར། ཁོ་ན་རེ། བཞི་པ་ལྟར་སྒྲ་དང་མི་
རྟག་པའི་ཚོགས་པ་དེའི་རྟགས་ཀྱི་དེ་སྒྲུབ་ཀྱིས་བསྒྲུབ་བྱ་ཡང་དག་
ཡིན་ནོ་ཞེ་ནའང༌། དོན་ལ་དེ་ལྟར་ཡིན་ཡང་རིགས་པ་ཅན་པ་ཁྱོད་
ཀྱི་དེ་ལྟར་ཁས་ལེན་པ་དང༌། དཔེ་དང་ཆོས་མཐུན་པས་བསྒྲུབ་བྱ་
སྒྲུབ་པར་བྱེད་པ་རྟགས་ཡང་དག་གི་མཚན་ཉིད་དང་༌། བསྒྲུབ་པར་
བྱ་བ་དང་ཆོས་མཐུན་པས་བསྒྲུབ་བྱ་དེའི་ཆོས་རྗེས་སུ་འགྲོ་བ་ཅན་དེ་
དཔེ་ཡང་དག་གི་མཚན་ཉིད་དུ་ཁས་བླངས་པ་དང་ནང་འགལ་བའི་
སྐྱོན་ ཡོད་ པར་ གཞུང་ འདིས་ དངོས་ སུ་ བསྟན་ པ་ ཡིན། འོ་ན།
ཚད་མ་མདོར། ཁས་བླངས་ནང་འགལ་བའི་སྐྱོན་དངོས་སུ་མི་སྟོན་
པའི་ རྒྱུ་མཚན་ ཅི་ ཡིན་ཞེ་ ན། དེ་ རྟོགས་ སླ་ བ་ ལ་ དགོངས་ ནས།
ཚད་མ་མདོར་དངོས་སུ་མ་བསྟན་པ་ཡིན་ནོ། ཞེས་ཀུན་མཁྱེན་དར་
མ་རིན་ཆེན་གསུང་ངོ༌། །འོ་ན། ཁས་བླངས་ནང་འགལ་བའི་སྐྱོན་
དེ་གང་ཞེ་ན། ཆོས་ཅན། སྒྲ་དང་མི་རྟག་པ་གཉིས་པོ་ཕན་ཚུན་
ཁྱད་པར་དུ་བྱས་པ་ཆོས་ཅན། སྒྲས་ཁྱད་པར་དུ་བྱས་པའི་མི་རྟག་
པ་དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་ཡིན་པའ མ། མི་རྟག་པས་
ཁྱད་པར་དུ་བྱས་པའི་སྒྲ་དེ་དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་ཡིན་
པ་གང་རུང་དུ་ ཐལ། སྒྲ་དང་མི་རྟག་པའི་ཚོགས་པ་དེའི་རྟགས་
- 719 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཀྱིས་དེ་སྒྲུབ་ཀྱི་བསྒྲུབ་བྱ་ཉིད་ཡིན་པའི་ཕྱིར། ཁོ་ན་རེ། འདོད་དེ།
སྒྲས་ཁྱད་ པར་དུ་བྱས་ པའི་མི་ རྟག་ པ་དེའི་ རྟགས་ ཀྱིས་དེ་ སྒྲུབ་ ཀྱི་་
བསྒྲུབ་བྱ་ཡིན་ནོ་ཞེ་ན། སྤྱིར་འཐད་མོད། དཔེ་རྟགས་ཀྱི་མཚན་
ཉིད་ནང་འགལ་ཏེ། ཆོས་ཅན། དཔེ་དང་ཆོས་མཐུན་ པས་་་་
བསྒྲུབ་ བྱ་ སྒྲུབ་ པར་ བྱེད་ པ་ གཏན་ ཚིགས་ ཀྱི་ མཚན་ ཉིད་ དང༌།
བསྒྲུབ་པར་བྱ་བ་དང་ཆོས་མཐུན་པས་བསྒྲུབ་བྱ་དེའི་ཆོས་རྗེས་སུ་
འགྲོ་བ་ཅན་དེ་དཔེ་ཡི་མཚན་ཉིད་དུ་མ་གྲུབ་པར་འགྱུར་བར་ཐལ།
སྒྲས་ཁྱད་པར་དུ་བྱས་པའི་མི་རྟག་པ་དེའི་ རྟགས་ཀྱིས་དེ་སྒྲུབ་ཀྱི་
བསྒྲུབ་བྱ་ཡང་དག་ཡིན་པ་དེའི་ཚེ་སྟེ་དེའི་ཕྱིར། དེ་ཡང་རྒྱས་པར་
བཤད་ན། སྒྲས་ཁྱད་པར་དུ་བྱས་པའི་མི་རྟག་པ་ཆོས་ཅན། སྐྱེས་
ལྡན་དེ་སྒྲུབ་ཀྱི་རྟགས་ཡང་དག་ཏུ་སོང་བའི་གང་ཟག་དེས་ཁྱོད་ཚད་
མས་མ་གྲུབ་པར་ཐལ། ཁྱོད་དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་
ཡང་དག་ཡིན་པའི་ཕྱིར། རྟགས་ཁས། འདོད་ན་སོང་། དེ་
འདྲའི་གང་ཟག་དེ་ཆོས་ཅན། ཁྱོད་ཀྱིས་སྒྲས་ཁྱད་པར་དུ་བྱས་པའི་
མི་རྟག་པ་དེ་སྐྱེས་ལྡན་དུ་ཚད་མས་མ་གྲུབ་པར་ཐལ། འདོད་པ་
དེའི་ཕྱིར། འདོད་ན་སོང་། དེ་ཆོས་ཅན། ཁྱོད་ཀྱིས་སྒྲས་ཁྱད་
པར་དུ་བྱས་པའི་མི་རྟག་པ་དང༌། བུམ་པ་གཉིས་སྐྱེས་ལྡན་དུ་ཆོས་
མཐུན་ པར་ ཚད་ མས་ མ་ གྲུབ་ པར་ ཐལ། འདོད་ པ་ དེའི་ ཕྱིར།།
འདོད་ན་སོང༌། དེ་འདྲའི་གང་ཟག་དེ་ཆོས་ཅན། ཁྱོད་ཀྱིས་དེ་
ཚད་མས་གྲུབ་པར་ཐལ། ཁྱོད་ཀྱི་ངོར་སྐྱེས་ལྡན་དེ་སྒྲུབ་ཀྱི་རྟགས་
ཡང་དག་ཡིན་པའི་ཕྱིར། མ་ཁྱབ་ན། གཏན་ཚིགས་ཀྱི་མཚན་
ཉིད་ལ་བུད། དེ་ནི་གཏན་ཚིགས་ཀྱི་མཚན་ཉིད་དང་འགལ་བའི་
ཉེས་ པའོ། ། ཡང་ སྒྲས་ཁྱད་པར་དུ་བྱས་པའི་ མི་རྟག་ པ་ ཆོས་ ཅན།
སྐྱེས་ལྡན་དེ་སྒྲུབ་ལ་རྟགས་ཡང་དག་ཏུ་སོང་བའི་གང་ཟག་གིས་ཁྱོད་
-- 720 -



རྣམ་འགྲེལ་ལེའུ་བཞི་བའི་ཊཱིཀྐ
་་་་་་་་
ཚད་མས་མ་གྲུབ་པར་ཐལ། ཁྱོད་དེ་ སྒྲུབ་ཀྱི་བསྒྲུབ་བྱ་ཡང་དག་
ཡིན་པའི་ཕྱིར། རྟགས་ཁས་སོ། །འདོད་ན་སོང༌། དེ་འདྲའི་གང་
ཟག་ཆོས་ཅན། ཁྱོད་ཀྱིས་སྒྲས་ཁྱད་པར་དུ་བྱས་པའི་མི་རྟག་པའི་
ཆོས་སུ་གྱུར་པའི་སྐྱེས་ལྡན་ཚད་མས་མ་གྲུབ་པར་ཐལ། འདོད་པ་
དེའི་ ཕྱིར། འདོད་ ན་ སོང་། དེ་ འདྲའི་ གང་ ཟག་ ཆོས་ ཅན།
ཁྱོད་ཀྱིས་ སྒྲས་ཁྱད་པར་དུ་བྱས་པའི་མི་རྟག་པའི་ཆོས་སུ་གྱུར་པའི་
སྐྱེས་ལྡན་དེ་བུམ་པ་ལ་རྗེས་སུ་འགྲོ་བར་ཚད་མས་མ་གྲུབ་པར་ཐལ།
འདོད་པ་དེའི་ཕྱིར། འདོད་ན་སོང༌། དེ་འདྲའི་གང་ཟག་ཆོས་
ཅན། ཁྱོད་ཀྱིས་དེ་ཚད་མས་གྲུབ་པར་ཐལ། ཁྱོད་ཀྱིས་ངོར་བུམ་
པ་སྐྱེས་ལྡན་གྱི་རྟགས་ཀྱིས་དེ་སྒྲུབ་ཀྱི་དཔེ་ཡང་དག་ཡིན་པའི་ཕྱིར།
མ་ཁྱབ་ན། དཔེའི་མཚན་ཉིད་ལ་བུད། ཁོ་ན་རེ། མི་རྟག་པས་
ཁྱད་པར་དུ་བྱས་པའི་སྒྲ་དེའི་རྟགས་ཀྱིས་དེ་སྒྲུབ་ཀྱི་བསྒྲུབ་བྱ་ཡིན་ནོ་
ཞེས་ཟེར་ན། དཔེ་རྟགས་ཀྱི་མཚན་ཉིད་ནང་འགལ་ཚུལ་གོང་དང་
འདྲའོ། །ཁོ་ན་རེ། གལ་ཏེ་དཔེ་རྟགས་ཀྱི་མཚན་ཉིད་མ་གྲུབ་པའི་
སྐྱོན་མེད་དེ། དཔེ་རྟགས་ཀྱི་མཚན་ཉིད་སྟོན་པའི་སྐབས་ཀྱི་བསྒྲུབ་
བྱའི་སྒྲ་དེ་ཆོས་དང་ཆོས་ཅན་གྱི་ཚོགས་དོན་ལ་འཇུག་པ་མི་སྲིད་པའི་
ཕྱིར་ཞེ་ན། ཤེས་འདོད་ཆོས་ ཅན་ ལ་ བརྟགས་ནས་འཇུག་ པར་་་་
འདོད་པ་ཡིན་པའི་ཕྱིར་ཞེ་ན། འོ་ན། རིགས་པ་ཅན་པས་དཔེ་
རྟགས་ཀྱི་མཚན་ཉིད་སྟོན་པའི་བསྟན་བཅོས་བརྩམས་པས་ཅི་བྱ་སྟེ་
དོན་མེད་པར་ཐལ། རྩོད་པའི་ཚེ་དེའི་མཚན་ཉིད་སྟོན་པའི་བསྒྲུབ་
བྱའི་སྒྲ་དེ་བསྟན་བཅོས་ནས་བཤད་པ་ལས་གཞན་དུ་ཅི་རིགས་པར་
རང་ཉིད་གང་འདོད་པའི་དོན་ལ་འཇུག་པར་འགྱུར་པར་ཁས་ལེན་
རིགས་པ་ཡིན་པའི་ཕྱིར། རྟགས་ཁས། གཉིས་པ་ནི། རིགས་
པ་ཅན་པས། བསྒྲུབ་བྱར་བསྟན་བྱ་བསྒྲུབ་བྱ་ཡང་དག་གི་མཚན་
– 721 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
་་་་་་་ -
ཉིད་དུ་ ཁས་བླངས་པ་ལ་ཚད་མ་མདོར། བསྒྲུབ་བྱ་སྟོན་པ་ཞེས་
འདི་ལ། ཞེས་སོགས་དང་། འདིར་བྱ་བ་དུས་གསུམ་ཡུལ་ཅན་ཕྱིར།
ཞེས་སོགས་ཀྱི་སྐབས་སུ། དཔེ་རྟགས་མ་གྲུབ་པ་བསྒྲུབ་བྱར་ཐལ་
བའི་སྐྱོན་ བསྟན་ པ་ལ་ཁོ་ན་རེ། ངེད་ ལ་ དཔེ་ རྟགས་མ་གྲུབ་པ་་
བསྒྲུབ་བྱར་ཐལ་བའི་སྐྱོན་མེད་དེ། དེ་བསྒྲུབ་བྱ་ཡིན་པ་བཅད་པའི་
ཕྱིར། བསྒྲུབ་བྱའི་མཚན་ཉིད་ཀྱི་ཟུར་དུ་ཁོ་ན་ཞེས་པའི་ངེས་བཟུང་
གི་ཚིག་སྦྱོར་པའི་ཕྱིར། དཔེར་ན། ཁྱེད་སངས་རྒྱས་པས་བསྒྲུབ་
བྱའི་མཚན་ཉིད་ཀྱི་ཟུར་དུ་ཁོ་ན་བ་ཞེས་པའི་ངེས་གཟུང་གི་ཚིག་སྦྱར་
བས་ཁྱེད་ལ་དེའི་སྐྱོན་མེད་པར་འདོད་པ་བཞིན་ཟེར་ན། དེ་འགོག་
པ་ལ། ཚད་ མ་ མདོར། གོང་དུ་ངེས་ གཟུང་དོན་མེད་འགྱུར།
ཅིག་ཤོས་ལྟར་ན་འདོད་མི་འགྱུར། ཞེས་གསུངས། དེའི་དོན་
འགྲེལ་བ་ལ། འདིར། སྒྲུབ་བྱེད། ཅེས་པ་ནས། ཁྱབ་པའི་
ཞེས་པའི་བར་གསུངས། དེ་ཡང་རིགས་པ་ཅན་པ་ཁྱོད་བསྒྲུབ་བྱའི་
མཚན་ཉིད་ཀྱི་ཟུར་དུ་ཁོ་ན་བ་ཞེས་པའི་ངེས་བཟུང་གི་ཚིག་སྦྱོར་ན།
བསྒྲུབ་བྱ་ཁོ་ན་བསྟན་པར་བྱ་བ་ཞེས་བསྟན་བྱ་བའི་སྔར་ངེས་གཟུང་
སྦྱོར་རམ། བསྒྲུབ་བྱར་བསྟན་པར་བྱ་བ་ཁོ་ན་ཞེས་བསྟན་བྱ་བའི་
ཕྱིར་ངེས་བཟུང་སྦྱོར། དང་པོ་ལྟར་རོ་ཞེ་ན། དེ་སྒྲུབ་ཀྱི་ཕྱི་རྒོལ་
གྱིས་ཚད་མས་གྲུབ་ཟིན། དེ་སྒྲུབ་ཀྱི་བསྒྲུབ་བྱ་ཡང་དག་མིན་པར་
ཤེས་པའི་ཕྱིར་དུ་སྨོས་སམ། དེ་སྒྲུབ་ཀྱི་སྒྲུབ་བྱེད་དུ་བཀོད་བཞིན་
པའི་དཔེ་རྟགས་མ་གྲུབ་པ་དེ་སྒྲུབ་ཀྱི་བསྒྲུབ་བྱ་ཡང་དག་ཡིན་པ་
བཅད་པའི་ཕྱིར་དུ་སྨོས། དང་པོ་ལྟར་རོ་ཞེ་ན། དེའི་ཕྱིར་དུ་དེ་
སྨོས་པ་མི་འཐད་པར་ཐལ། དེའི་ཕྱིར་དུ་མ་སྨོས་ཀྱང་དེ་སྒྲུབ་ཀྱི་
སྒྲུབ་བྱེད་རྟགས་ཡང་དག་གི་མཚན་ཉིད་བསྟན་པའི་ཤུགས་ཉིད་ལས་
དེ་སྒྲུབ་ཀྱི་ཕྱི་རྒོལ་གྱི་ཚད་མས་གྲུབ་ཟིན་པའི་དོན་དེ་དེ་སྒྲུབ་ཀྱི་བསྒྲུབ་
- 722 -



རྣམ་འགྲེལ་ལེའུ་བཞི་བའི་ཊིཀྐ
，
་
བྱ་ཡང་དག་མིན་པ་ཉིད་དུ་རྟོགས་ནུས་པའི་ཕྱིར། གཉིས་པ་ལྟར་
རོ་ཞེ་ན། ཆོས་ཅན། དེའི་ཕྱིར་དུ་དེ་སྨོས་པ་མ་ཡིན་པར་ཐལ།
དེའི་ཕྱིར་དུ་དེ་མ་སྨོས་ཀྱང༌། དེ་སྒྲུབ་ཀྱི་སྒྲུབ་པར་བྱེད་པར་བཀོད་
བཞིན་ པའི་དེ་ སྒྲུབ་ ཀྱི་ རྟགས་ མ་ གྲུབ་ པ་ ལ་དེ་ སྒྲུབ་ ཀྱི་བསྒྲུབ་བྱར་་
དོགས་ པའང་མེད་པར་ རིགས་ པ་ ཅན་ པ་ རང་ ཉིད་ཀྱིས་ཁས་ལེན་
རིགས་པའི་ཕྱིར་ཏེ། རིགས་པ་ཅན་པ་རང་ཉིད་ཀྱིས་གཏན་ཚིགས་
དང་སོགས་པ་དཔེའི་མཚན་ཉིད་སྟོན་པའི་ཚིག་དེ་ཉིད་ཀྱིས་དེ་སྒྲུབ་
ཀྱི་བསྒྲུབ་བྱའི་སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་གྲུབ་པ་
ལ། དེ་སྒྲུབ་ཀྱི་བསྒྲུབ་བྱ་ཡང་དག་ཡིན་པས་ཁྱབ་པར་བསྟན་པའི་
ཕྱིར། རྟགས་ཁོ་རང་གི་དཔེ་རྟགས་ཀྱི་མཚན་ཉིད་ཀྱི་སྟེང་དུ་སྒྲིག་
དོན་བསྡུ་ནི། རིགས་པ་ཅན་པ་དེ་ཡིས་ནི་དམ་བཅའི་མཚན་ཉིད་
ཀྱི་ཟུར་དུ་བསྒྲུབ་བྱ་ཁོ་ན་བསྟན་པར་བྱ་བ། ཞེས་བསྟན་བྱ་བའི་སྔར་
ངོས་གཟུང་བརྗོད་པ་དོན་མེད་པར་ ཐལ། རིགས་ པ་ ཅན་ པས་་་
བསྒྲུབ་བྱ་ཁོ་ན་བསྟན་པར་བྱ་བ། ཞེས་བསྟན་བྱ་བའི་སྔར་ངེས་
གཟུང་སྨོས་པས། དེ་སྒྲུབ་ཀྱི་ཕྱི་རྒོལ་གྱི་ཚད་མས་གྲུབ་ཟིན་ཐམས་
ཅད་དེ་སྒྲུབ་ཀྱི་བསྒྲུབ་བྱ་ཡང་དག་མ་ཡིན་པར་རྟོགས་པའི་དགོས་པ་
ཡང་མེད། དེ་སྒྲུབ་ཀྱི་སྒྲུབ་བྱེད་དུ་བཀོད་བཞིན་པའི་དཔེ་རྟགས་མ་
གྲུབ་པ་དེ་སྒྲུབ་ཀྱི་བསྒྲུབ་བྱ་ཡང་དག་ཡིན་པ་བཅད་པའི་དགོས་པ་
ཡང་ མེད་ པའི་ ཕྱིར། རྟགས་ གཉིས་ བསྒྲུབ་ ཟིན། ཆོས་ ཅན།།
རིགས་པ་ཅན་པས་བསྟན་བྱ་བའི་སྔར་ངེས་བཟུང་བརྗོད་པ་དོན་མེད་
པའི་ཤུགས་ཀྱིས་བསྒྲུབ་པར་བྱ་བ་བསྟན་པར་བྱ་བ་ཁོ་ན་ཞེས་བསྟན་
བྱ་བའི་མཇུག་དེར་ངེས་བཟུང་བརྗོད་རིགས་པར་ཐལ། རིགས་པ་
ཅན་ པས་ བསྟན་ བྱ་ བའི་ སྔར་ ངེས་ བཟུང༌ བརྗོད་ རིགས་ པའམ།
དེའི་མཇུག་ཏུ་བརྗོད་རིགས་པ་གང་རུང་གང་ཞིག སྔ་མ་ལ་དགོས་
- 723 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
-།་
།
པ་མེད་པ་དེའི་ཕྱིར། འདོད་ན། དམ་བཅའི་མཚན་ཉིད་ཀྱི་ཟུར་
གྱི་ཁོ་ན་ཞེས་པའི་ཚིག་དེ་དཔེ་རྟགས་མ་གྲུབ་པ་ལ་བསྒྲུབ་བྱས་ཁྱབ་པ་
འཕེན་ པའི་ འབྲས་ བུ་ ཅན་ ཡིན་ པར་ ཚད་ མས་ རྟོགས་ པར་ ཐལ།
འདོད་ པ་གང་ཞིག དཔེ་རྟགས་ མ་གྲུབ་པ་དེ་ ཡང་ བསྒྲུབ་བྱར་་
བསྟན་པར་བྱ་བ་ཁོ་ན་ཡིན་པའི་ཕྱིར། ཕྱི་མ་ཁས་བླངས་ཚུལ་སྔར་
ལྟར་རོ། །གསུམ་པ་གཞན་གྱི་དམ་བཅའ་ལྟར་སྣང་གི་དཔེ་དགག་པ་
ལ། རྟོགས་ལས་བསྒྲུབ་བྱ་སྒྲུབ་པའི་ནུས་པ་མེད་པ་དམ་བཅའ་དང་
འགལ་བའི་སྐྱོན་ཡིན་པ་དགག རྟགས་ཆོས་རྩོད་གཞི་ལ་ལྷན་ཅིག་
མི་གནས་པ་དམ་བཅའ་དང་འགལ་བའི་སྐྱོན་ཡིན་པ་དགག་པའོ། །
དང་ པོ་ནི། རིགས་ པ་ ཅན་ པས་ བསྒྲུབ་བྱར་བསྟན་བྱ་བ།
བསྒྲུབ་བྱ་ཡང་དག་གི་མཚན་ཉིད་དུ་ཁས་བླངས་པ་ལ། ཚད་མ་
མདོར། བསྒྲུབ་བྱ་སྟོན་པ་ཞེས་འདི་ལ། ཞེས་སོགས་ཀྱིས་དགག་
པ་བསྟན་ནས་དེ་དེའི་མཚན་ཉིད་ཡིན་ན། དམ་བཅའ་ཡང་དག་གི་
ལོག་ ཕྱོགས་ དམ་ བཅའ་ ལྟར་ སྣང་ གི་ དོན་ གང་ ཡིན་ དྲིས་ པས།
རྟགས་དམ་བཅའ་དང་འགལ་བ་དམ་བཅའ་ལྟར་སྣང་གི་དོན་ཡིན་ནོ་
ཟེར་ན། འོ་ན། རྟགས་དམ་བཅའ་དང་འགལ་བའི་དམ་བཅའི་
སྐྱོན་གྱི་དཔེར་བརྗོད་གང་ཡིན་དྲིས་པས། ཁོ་ན་རེ། སྒྲ་ཆོས་ཅན།
རྟག་ སྟེ། ཐམས་ ཅད་ ཀྱི་ ཁོངས་ སུ་ འདུས་ པ་ མི་ རྟག་ པའི་ ཕྱིར།
ཞེས་བཀོད་པའི་ཚེ་ན། ཐམས་ཅད་ཀྱི་ཁོངས་སུ་འདུས་པ་མི་རྟག་
པ་དེ། སྒྲ་རྟག་པར་སྒྲུབ་པའི་རྟགས་དམ་བཅའ་དང་འགལ་བའི་
དམ་བཅའི་སྐྱོན་ཡིན་ཏེ། ཐམས་ཅད་ཀྱི་ཁོངས་སུ་འདུས་པ་མི་རྟག་
ན། སྒྲ་རྟག་པར་འགལ་བའི་ཕྱིར། ཞེས་ཟེར། འདི་འགོག་པ་
ལ་ ཚད་ མ་ མདོར། གཏན་ ཚིགས་ དམ་ བཅའ་ དང་ འགལ་ བ།
དམ་བཅའ་སྐྱོན་ཞེས་འཐད་མ་ཡིན། ཞེས་གསུངས། དེའི་དོན་
ཁས་ 724 མཁ



རྣམ་འགྲེལ་ལེའུ་བཞི་བའི་ཊཱིཀྐ
འགྲེལ་བ་ལ་འདིར། འགལ་བ་འདོད་དང་འབྲེལ་མེད་དེ། ཞེས་
པ་ནས། དམ་བཅའི་དོན་དུ་འཐད་མ་ཡིན། ཞེས་ པའི་ བར་་་་
གསུངས། དེ་ཡང་ ཐམས་ཅད་ཀྱི་ཁོངས་སུ་འདུ་པ་ མི་རྟག་ པ་དེ། །
སྒྲ་རྟག་པར་སྒྲུབ་ པའི་རྟགས་དམ་བཅའ་དང་འགལ་བའི་སྐྱོན་དུ་
འགྱུར་ཚུལ་ལ་བརྟགས་ནས་འགོག་པ་ནི། འགལ་བ་འདོད་དང༌
འབྲེལ་མེད་དེ། ཞེས་པ་ནས། འདོད་ལ། འདོད་མེད་ནའང་
མ་གྲུབ་ཡིན། ཞེས་པའི་བར་གསུངས། ཁོ་ན་རེ། དེ་དེ་སྒྲུབ་ཀྱི་
རྟགས་དམ་བཅའ་དང་འགལ་བའི་སྐྱོན་ཡིན་ཏེ་ཐམས་ཅད་ཀྱི་ཁོངས་
སུ་འདུས་པ་མི་རྟག་ཅེས་པའི་སྒྲ་དེས་མི་རྟག་པར་འཕངས་པའི་ཕྱིར་
ཞེ་ན། དེ་ལ་རྟགས་མ་གྲུབ་ཀྱི་ལན་བཏབ་ནས། དེས་དེ་མ་་་་
འཕངས་པའི་ཚུལ་སྟོན་པ་ནི། མི་རྟག་གཏན་ཚིགས་དང་ལྡན་པས།
ཞེས་པ་ནས། མི་རྟག་ཉིད་ཀྱིས་སེལ་ཞེས་གསུངས། ཞེས་པའི་
བར་གྱི་བསྟན། འོ་ན་དེ་ལྟ་བུའི་སྦྱོར་ངག་དེས་གང་འཕངས་ཞེ་ན།
དེས་ཐམས་ཅད་ཀྱི་ཁོངས་སུ་མ་འདུས་བ་དེ་སྒྲ་རྟག་པར་བསྒྲུབ་པའི་
རྟགས་སུ་འཕངས་པའི་རྒྱུ་མཚན། ཡུལ་གཞན་ལ་ནི་འགལ་སྨྲ་བས།
ཞེས་སོགས་ཀྱིས་བསྟན་པ་ཡིན་ནོ། ། ཤེས་བྱ་ཆོས་ཅན། སྒྲ་རྟག་
པར་སྒྲུབ་པའི་འདོད་ཡུལ་གྱི་བསྒྲུབ་བྱ་དང་འབྲེལ་པ་མེད་པའི་རྒྱུ་
མཚན་གྱིས། ཐམས་ཅད་ཀྱི་ཁོངས་སུ་འདུས་པ་མི་རྟག་པ་དེ་སྒྲ་
རྟག་པར་སྒྲུབ་པའི་རྟགས་དམ་བཅའ་དང་འགལ་ པའི་དམ་བཅའི་
སྐྱོན་དུ་སོང་བར་ཐལ། དེ་དེ་སྒྲུབ་ཀྱི་དམ་བཅའ་དང་འགལ་བའི་
སྐྱོན་དུ་སོང་བའི་ཕྱིར། འདོད་ན། ཆོས་ཅན། དེ་སྒྲ་རྟག་པར་
སྒྲུབ་པའི་བསྒྲུབ་བྱ་འགྲུབ་པ་ལ་ ཕན་པ་མེད་པའི་རྒྱུ་མཚན་གྱིས་དེ་
སྒྲུབ་ཀྱི་དམ་བཅའི་སྐྱོན་དུ་སོང་བའམ། སྒྲ་རྟག་པར་སྒྲུབ་པའི་
རྟགས་ཆོས་སྒྲ་རྟག་པར་སྒྲུབ་པའི་རྩོད་གཞི་ལ་ལྷན་ཅིག་ཏུ་མི་གནས་
— 725 –
--། |
+ - ཏཱཀ-
-- •+ སྒྱུ
==
a+f»
།
#*
#*
:4•
I- -
• • ++++ ཐ+ *༠༧ཁ༤" ༡༩ I"
***
*
#༔་



རྗེ་སྨོན་ལམ་དཔལ་བའི་རྣམ་འ གྲེལ་ཊིཀྐ
པའི་རྒྱུ་མཚན་གྱིས་དེ་དེ་སྒྲུབ་ཀྱི་དམ་བཅའི་སྐྱོན་དུ་སོང་བ་གང་རུང་
ཡིན་པར་ཐལ། འདོད་པའི་ཕྱིར། ཁོ་ན་རེ། འདོད་དེ། དེ་
སྒྲུབ་ཀྱི་བསྒྲུབ་བྱ་འགྲུབ་པ་ལ་ ཕན་འདོགས་པ་མེད་པའི་ རྒྱུ་མཚན་
གྱིས་དེ་དེ་སྒྲུབ་ཀྱི་དམ་བཅའི་སྐྱོན་དུ་སོང་བ་ཡིན་ནོ། ། ཟེར་བ་དེ་ལྟ་
ན་ནི་འོ་ན་སྒྲ་རྟག་པར་སྒྲུབ་པའི་རྟགས་ཀྱི་སྐྱོན་ཐམས་ཅད་ཆོས་ཅན།
སྒྲ་མི་རྟག་པར་སྒྲུབ་པའི་དམ་བཅའི་སྐྱོན་དུ་འགྱུར་བར་ཐལ། དེ་
སྒྲུབ་ཀྱི་བསྒྲུབ་བྱ་འགྲུབ་པ་ལ་ ཕན་པ་མེད་པའི་ཕྱིར། འདོད་མི་
ནུས་ཏེ། སྒྲ་རྟག་པར་སྒྲུབ་པའི་ཕྱོགས་སྐྱོན་ཡིན་ན། དེ་སྒྲུབ་ཀྱི་
སྒྲུབ་བྱེད་ཀྱི་ཡན་ལག་གཞན་རྟགས་དཔེ་ལ་ལྟོས་པའི་སྐྱོན་ནི་མ་ཡིན་
པར་དམ་བཅའི་ཙམ་ནས་སྐྱོན་དུ་སོང་བ་ཅིག་དགོས་སོ། །ཞེས་ཀྱང་
བསྟན་ཟིན་པའི་ཕྱིར། གཉིས་པ་ལ། མ་གྲུབ་པའི་རྟགས་ཀྱི་སྐྱོན་
དུ་བསྟན་པ་དང༌། དེའི་ཚུལ་རྒྱས་པར་བཤད་པའོ། །
དང་པོ་ནི། ཁོ་ན་རེ། སྔ་མ་ལ་འདོད་དེ། དེ་སྒྲུབ་ཀྱི་
རྟགས་ཆོས་དེ་སྒྲུབ་ཀྱི་ཤེས་འདོད་ཆོས་ཅན་ལ་ལྷན་ཅིག་ཏུ་གནས་པ་
མེད་ པ་དེ་དེ་སྒྲུབ་ ཀྱི་དམ་བཅའི་སྐྱོན་ཡིན་ པའི་ཕྱིར་ཟེར་ནའང༌།
སྒྲ་རྟག་པར་སྒྲུབ་པའི་རྟགས་ཆོས་སྒྲ་རྟག་པར་སྒྲུབ་པའི་ཤེས་འདོད་
ཆོས་ཅན་ལ་ལྷན་ཅིག་ཏུ་གནས་པ་མེད་པ་ཆོས་ཅན། ཁྱོད་དེ་སྒྲུབ་
ཀྱི་དམ་བཅའི་སྐྱོན་མ་ཡིན་པར་ཐལ། ཁྱོད་དེ་སྒྲུབ་ཀྱི་མ་གྲུབ་པའི་
རྟགས་སྐྱོན་ཁོ་ན་ཡིན་པའི་ཕྱིར། ཁོ་ན་རེ། ཐམས་ཅད་ཀྱི་ཁོངས་
སུ་འདུས་པ་མི་རྟག་པ་དེ་རྟགས་དམ་བཅའ་དང་འགལ་བའི་སྐྱོན་
ཡིན་པར་ཐལ། ཐམས་ཅད་ཀྱི་ཁོངས་སུ་འདུས་པ་མི་རྟག་ཅེས་པའི་
སྒྲ་དེས་སྒྲ་མི་རྟག་པར་འཕངས་པའི་ཕྱིར་ཞེ་ན། དེ་ལྟ་བུའི་སྒྲ་ཆོས་
ཅན། ཁྱོད་ཀྱིས་སྒྲ་མི་རྟག་པར་འཕངས་པའི་རྒྱུ་མཚན་གྱིས་ཁོངས་
སུ་འདུས་པ་མི་རྟག་པ་དེ་དེ་སྒྲུབ་ཀྱི་རྟགས་དམ་བཅའ་དང་འགལ་
- 726 ཁས་



རྣམ་འགྲེལ་ལེའུ་བཞི་བའི་ཊཱིཀྐ
ir
བའི་སྐྱོན་དུ་སྒྲུབ་མི་ནུས་པར་ཐལ། ཁྱོད་ཀྱིས་མི་རྟག་པ་སྒྲ་རྟག་
པར་སྒྲུབ་པའི་གཏན་ཚིགས་སུ་འ ཕངས་བ་དང་ལྡན་པས། སྒྲ་ལ་མི་
རྟག་ པ་དེ་ལྟར་བརྗོད་ པར་བྱེད་ན། ཁྱོད་ཀྱིས་སྒྲ་མི་རྟག་ པར་་་་
འཕངས་པ་དེ་ལྟར་སྒྲ་རྟག་པ་དེ་ནི་ཟློག་པར་འགྱུར་ན་ཡང་། ཁྱོད་
ཀྱིས་སྒྲ་མི་རྟག་པ་མ་འཕངས་པའི་ཕྱིར། གཉིས་པ་ལ། ཐམས་
ཅད་མིན་པས་སྒྲ་རྟག་པར་སྒྲུབ་པའི་ཆོས་མི་མཐུན་སྦྱོར་གྱི་ཕྱོགས་
ཙམ་འཕངས་པ་དང༌། དེ་ཡང་རྟགས་སུ་མི་རིགས་པའོ། ། །
དང་པོ་ནི། ཕྱི་མ་གྲུབ་པ་ནི། ཆོས་ ཅན། དེས་དེ་ མ་
འཕངས་པར་ཐལ། སྒྲ་ཆོས་ཅན། རྟག་སྟེ་ཐམས་ཅད་ཀྱི་ཁོངས་
སུ་འདུས་པ་མི་རྟག་པའི་ཕྱིར། ཞེས་པའི་སྦྱོར་ངག་འདི་ལ་ཐམས་
ཅད་ཀྱི་ཁོངས་སུ་འདུས་པ་མི་རྟག་པའི་རྟགས་ཀྱིས། སྒྲ་རྟག་པར་
སྒྲུབ་པའི་ཆོས་མི་མཐུན་སྦྱོར་གྱིས་ཁྱབ་པའི་དཔེ་ཙམ་བསྟན་པ་ཉིད་
ལས་དོན་གཞན་བསྟན་པ་ཅི་ཞིག་མཐོང་བ་ཡོད་དེ་མེད་པའི་ཕྱིར།
དེ་ཡང་མདོ་ལས། ལེགས་པར་མ་བསླབས་པ་རྣམས་ཀྱིས། དེ་ནི་
ཆོས་མི་མཐུན་དཔེ་བརྗོད་ཅེས་གསུངས། གཞན་ཡང་། དེ་་་་
འདྲའི་སྦྱོར་ངག་དེ་ཆོས་ཅན། ཁྱོད་ཀྱིས་སྒྲ་ལ་མི་རྟག་པ་དེས་ཁྱབ་
པར་འཕངས་པ་བསྟན་པ་མ་ཡིན་པར་ཐལ། ཁྱོད་ཀྱིས་ཁྱད་པར་སྒྲ་
ལ་ནི་གཞན་རྟག་པ་དམིགས་བསལ་གྱིས་སྔར་བརྗོད་ནས། ཐམས་
ཅད་མི་རྟག་ཅེས་སྤྱིར་བཏང་གི་ཚིག་ནི་དེའི་རྗེས་སུ་འཇུག་པར་སྨྲས་
པས་ ནའོ། ། དེ་ ལྟ་ མིན་ ན། དེ་ འདྲའི་ སྦྱོར་ ངག་ དེ་ ཆོས་ ཅན།
ཁྱོད་ཀྱིས་ཐམས་ཅད་ཀྱི་ཁོངས་སུ་འདུས་པ་མི་རྟག་ཅེས་པའི་སྤྱིར་
བཏང་གི་ཚིག་དེ་སྒྲ་རྟག་ཅེས་པའི་དམིགས་བསལ་གྱི་ཚིག་གི་རྗེས་སུ་
འཇུག་པར་བརྗོད་པ་ལ། འབྲས་བུའང་ཅི་ཞིག་ཡོད་དེ་མེད་པར་
ཐལ། ཁྱོད་ཀྱིས་སྒྲ་མི་རྟག་ པར་འཕངས་ བའི་ ཕྱིར། དེས་ན།
- 727 -
ir
ao



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སློབ་དཔོན་གྱིས། སྒྲ་ལ་གནས་པ་ཡི་མི་རྟག་པ་ཉིད་ཀྱིས་སྒྲ་རྟག་པ་
སེལ་ཞེས་གསུངས་པ་ལ་རྒྱུ་མཚན་ཡོད་དེ། དེ་འདྲའི་སྦྱོར་ངག་དེ་
སྒྲ་མི་རྟག་པ་མ་འ ཕངས་ པ་ལ་དགོངས་ནས་གསུངས་ པ་དེའི་ ཕྱིར།
ཇི་ ལྟར་ གསུངས་ན། ཀུན་བཏུས་རྩ་བར། ལེགས་ པར་ མ་་་་་
བསླབས་པ་རྣམས་ཀྱིས། དེ་ནི་ཆོས་མི་མཐུན་དཔེ་བརྗོད། ཅེས་
དང༌། ཀུན་ལས་བཏུས་རང་འགྲེལ་དུ། གལ་ཏེ་སྒྲ་ལ་གནས་པའི་
མི་རྟག་པ་ཉིད་ཀྱིས་སེལ་བར་བྱེད་པར་འགྱུར་བ་ཡིན་ན། ཐམས་
ཅད་ལ་གནས་པ་དེ་བརྗོད་པ་ན། འདི་ནི་ཆོས་མི་མཐུན་དཔེའི་
སྦྱོར་བ་ཉིད་ཡིན་པར་རིགས་སོ། །ཞེས་གསུངས་པའི་ཕྱིར། གཉིས་
པ་ལ། ཐམས་ཅད་མིན་པ་ཙམ་སྒྲ་རྟག་པར་སྒྲུབ་པའི་རྟགས་སུ་མི་
རུང༌། སྒྲ་མ་ཡིན་པ་ཐམས་ཅད་མིན་པ་རྟགས་སུ་མི་རུང་བའོ། ། །
དང་པོ་ནི། ཁོ་ན་རེ། དེ་ལྟ་བུའི་སྦྱོར་ངག་གིས་སྒྲ་མི་རྟག་
པར་མ་འཕངས་ན། དེས་གང་འཕངས་ཞེ་ན། ཆོས་ཅན། དེ་
ལྟ་བུའི་སྦྱོར་ངག་གིས། སྒྲ་ནི་ཐམས་ཅད་ཀྱི་ཁོངས་སུ་འདུས་པ་
ལས་བྱུང་གཞན་དུ་མ་འདུས་པར་བརྗོད་པ་ཡིན་ཏེ། དེ་འདྲའི་སྦྱོར་
ངག་དེས་ཡུལ་གཞན་སྒྲ་ལ་ནི་མི་རྟག་པ་དང་འགལ་བ་རྟག་པ་་་་
དམིགས་བསལ་གྱིས་སྨྲས་ནས། ཐམས་ཅད་ཀྱི་ཁོངས་སུ་འདུས་པ་
མི་རྟག་ཅེས་སྤྱིར་བཏང་གི་ཚིག་རྗེས་སུ་འཇུག་པར་སྨྲས་པའི་ཕྱིར།
དཔེར་ན། བྲལ་ཟེ་ཀུཎྜ་ནའི་བུ་ལ་ངར་བ་བྱིན་ལ། བྲམ་ཟེ་རྣམས་
ལ་ཞོ་བྱིན་ཅིག་ཅེས་བརྗོད་པའི་ཚེ་ན། བྲམ་ཟེ་ཀུཎྜ་ནའི་བུ་བྲམ་ཟེ་
རྣམས་ཀྱི་ནང་དུ་མ་འདུས་པར་བརྗོད་པ་བཞིན་ནོ། ། གྲངས་ཅན་པ་
ན་རེ། སྦྱོར་ ངག་དེས། ཐམས་ ཅད་ཀྱི་ཁོངས་སུ་མ་འདུས་པ་
རྟགས་སུ་འཕངས་ཤིང་། དེ་སྒྲ་རྟག་པར་སྒྲུབ་པའི་རྟགས་ཡང་དག་
ཡིན་ནོ་ཞེ་ན། ཆོས་ཅན། ཐམས་ཅད་ཀྱི་ཁོངས་སུ་མ་འདུས་པ་དེ་
- 728 ཡང་ཁ་



རྣམ་འགྲེལ་ལེའུ་བཞི་བའི་ཊཱིཀྐ
སྒྲུབ་ཀྱི་རྟགས་ཡང་དག་ཡིན་པ་དེ་ ཡང་ འ ཐད་ པ་ མིན་ཏེ། སྤྱི་་་
ཐམས་ཅད་ཀྱི་ཁོངས་སུ་འདུས་པ་ནི་ཁྱད་པར་བར་སྒྲ་མི་སྤོང་པའི་
ཕྱིར། དཔེར་ན། ཤིང་ཞེས་པའི་སྒྲ་དེས་ཤ་བ་བརྗོད་བྱར་མི་སྤོང་
བ་བཞིན་ནོ། ། ཁོ་ན་རེ། རྩ་བའི་རྟགས་མ་གྲུབ་སྟེ། སྒྲ་ཐམས་
ཅད་ཀྱི་ཁོངས་སུ་མ་འདུས་པའི་ཕྱིར་ཏེ། སྒྲ་ཁོ་ན་ཐམས་ཅད་ཀྱིས་
ཁོངས་ སུ་ འདུ་ བ་ མིན། ཞེས་ པའི་ ཚིག་ འཇུག་ པའི་ ཕྱིར་ ཞེ་ ན།
ཆོས་ཅན། སྒྲ་ཁོ་ན་ ཐམས་ཅད་ཀྱི་ཁོངས་སུ་ འདུས་ པ་མིན་ཞེས་
པའི་ཚིག་དེ་ཙམ་གྱིས་སྒྲ་ཐམས་ཅད་ཀྱི་ཁོངས་སུ་འདུས་པ་མ་ཡིན་
པར་འགྱུར་བ་མ་ཡིན་པར་ཐལ། དེ་འདྲའི་ཚིག་དེས་ཐམས་ཅད་ཀྱི་
ཁོངས་སུ་འདུས་བ་ཞེས་པའི་མཉན་པ་དེ་སྒྲ་གཅིག་ཉིད་ལ་འཇུག་པ་
འགོག་པར་འགྱུར་བ་ཙམ་ཡིན་པའི་ཕྱིར། དཔེར་ན་སྐབས་འགར་
ཤིང་ཤ་བ་ཉིད་ནི་ཤིང་མིན། ཞེས་པའི་ཚིག་དེས། ཤིང་ཞེས་པའི་
སྒྲ་དེ་ཤ་བ་ཁོ་ན་ལ་འཇུག་པ་འགོག་གི་ ཤ་པ་ལ་འཇུག་པ་མི་འགོག་
པ་བཞིན་ནོ། །འདི་ནི་སློབ་དཔོན་རྒྱུན་གྱི་ལུགས་བཞིན་བཤད་པར་
བྱ་སྟེ། ཁོ་ན་རེ། སྒྲ་དེ་ཆོས་ཅན། ཁྱོད་ཐམས་ཅད་ཀྱི་ཁོངས་སུ་
འདུས་པ་མིན་པར་ཐལ། ཐམས་ཅད་ནི་མ་ལུས་པ་ཡིན་ལ། ཁྱོད་
མ་ལུས་པའི་ཕྱོགས་གཅིག་ཡིན་པའི་ཕྱིར་ཟེར་ན། སྒྲ་ལས་གཞན་
པའི་ཁྱད་པར་ཀུན་ཡང་ཆོས་ཅན། ཐམས་ཅད་ཀྱི་ཁོངས་སུ་འདུས་
པ་དེ་མེད་པར་ཐལ། ཐམས་ཅད་ནི་མ་ལུས་པ་ཡིན་ལ། ཁྱོད་མ་
ལུས་པའི་ཕྱོགས་གཅིག་ཡིན་པའི་ཕྱིར། འདོད་ན། ཐམས་ཅད་
ཀྱི་ཁོངས་སུ་འདུས་པ་དེ་མེད་པར་འགྱུར་བར་ཐལ། སྒྲ་ཡང་དེ་མ་
འདུས་སྒྲ་ལས་གཞན་པའི་ཁྱད་པར་ཀུན་ཡང་དེར་མ་འདུས་པའི་ཕྱིར།
གཉིས་པ་ལ། ཐལ་བ་འགོད་པ་དང༌། དེ་ལ་རྩོད་པ་སྤང་པའོ། །
དང་པོ་ནི། ཁོ་ན་རེ། ཐམས་ཅད་ཀྱི་ཁོངས་སུ་མ་འདུས་པ་
- 729 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
སྒྲ་རྟག་པར་སྒྲུབ་པའི་རྟགས་ཡང་དག་མིན་གྱི། སྒྲ་མིན་ཐམས་ཅད་
མིན་པ་དེ་སྒྲུབ་ཀྱི་རྟགས་ཡང་དག་ཡིན་ནོ་ཞེ་ན། སྒྲ་མིན་ཐམས་
ཅད་མིན་པ་དེ་སྒྲུབ་ཀྱི་རྟགས་ཡང་དག་ཡིན་ན། སྒྲ་དེ་ཡང་དེ་སྒྲུབ་
ཀྱི་རྟགས་ཡང་དག་ཡིན་དགོས། དེ་ཡིན་ནོ་ཞེ་ན། ཆོས་ཅན་སྒྲ་
གཏན་ཚིགས་ཀྱི་དངོས་པོར་འགྱུར་པ་དེ་ནི་ཆོས་ཅན། ཁྱོད་ཆོས་
ཅན་སྒྲ་རང་ཉིད་རྟག་པར་སྒྲུབ་པར་བྱེད་པའི་རྟགས་ཡང་དག་ཏུ་མ་
གྲུབ་སྟེ། ཁྱོད་དེ་སྒྲུབ་ཀྱི་ཤེས་བྱེད་ཕྱོགས་ཆོས་ཉིད་དུ་མ་གྲུབ་པའི་
ཕྱིར་ཏེ། ཁྱོད་སྒྲ་དང་ཐ་དད་མ་ཡིན་པའི་ཕྱིར། ཁྱབ་སྟེ། དེ་
སྒྲུབ་ཀྱི་ཕྱོགས་ཆོས་ཡིན་ན། ཤེས་པར་བྱ་བའི་གཞི་ཤེས་འདོད་ཆོས་
ཅན་སྒྲ་དང༌། ཤེས་པར་བྱེད་པ་དེ་སྒྲུབ་ཀྱི་གཏན་ཚིགས་གཉིས་ཐ་
དད་ཡིན་དགོས་པའི་ཕྱིར། གཉིས་པ་ལ། རང་བཞིན་གྱི་གཏན་
ཚིགས་སྤྱི་ལ་རྩོད་པ་སྤང་བ་དང་། བྱེ་བྲག་ལ་རྩོད་པ་སྤང་པའོ། །
དང་པོ་ལ། མདོར་བསྟན་པ་དང༌། རྒྱས་པར་བཤད་པའོ། ། །
དང་པོ་ནི། ཁོ་ན་རེ། བྱས་པའི་རྟགས་ཀྱིས་སྒྲ་མི་རྟག་པར་
སྒྲུབ་པའི་རང་བཞིན་གྱི་རྟགས་ཡང་དག་ཀུན་ལ་གཞི་རྟགས་ཐ་དད་
མེད་ པའི་ཉེས་པ་དེ་མཚུངས་ཏེ། སྒྲ་བྱས་མི་རྟག་པའི་དངོས་པོ་
ཀུན་ལ་ཆོས་དང་ནི་ཆོས་ཅན་ཐ་དད་པའི་རྣམ་དབྱེ་མེད་པའི་ཕྱིར་ཞེ་
ན། དེ་གསུམ་ལ་ ཐ་དད་པའི་རྣམ་དབྱེ་མེད་པ་མ་ཡིན་པར་ཐལ།
དེ་གསུམ་ལ་ལྡོག་པ་ཐ་དད་པའི་ཁྱད་པར་ཡོད་པའི་ཕྱིར་རོ། ། ཁོ་ན་
རེ། སྒྲ་བྱས་མི་རྟག་གསུམ་རྫས་ཐ་དད་ཡིན་པར་ཐལ། དེ་གསུམ་
ཐ་དད་ཡིན་པའི་ཕྱིར་ཞེ་ན། དེ་ལ་ཁྱབ་པ་མེད་པར་ཐལ། དེ་
གསུམ་ཐ་དད་ཡིན་ཀྱང་ དེ་གསུམ་ཐ་དད་ཡིན་པའི་ཆ་རྗེས་སུ་མ་
གྲུབ་པའི་ཕྱིར་ཏེ། རྫས་གཅིག་དང་རྫས་ཐ་དད་གང་རུང་མ་ཡིན་
པའི་ཕྱིར། དེ་སྒྲུབ་པ་ནི། ཀུན་རྫོབ་པ་ཡི་དངོས་པོ་སྒྲ་བྱས་མི་
- 730 -



རྣམ་འགྲེལ་ལེའུ་བཞི་བའི་ཊིཀྐཱ
རྟག་གསུམ་ཐ་དད་པའི་ཆ་རྣམས་ལ་ཆོས་ཅན། ཁྱོས་རྫས་གཅིག་པ་
དེ་ཉིད་དང་ རྫས་ གཞན་པ་ཉིད་གང་རུང་དུ་གྲུབ་པ་འགོག་ པར་་་
འགྱུར་བར་ཐལ། དོན་དམ་པར་ནི་རྣམ་པར་དཔྱད་པ་ན། རྫས་
གཅིག་དང་རྫས་ཐ་དད་གང་རུང་དེ་ལྟ་བུར་གྱུར་པ་མ་གྲུབ་པའི་ཕྱིར།
གཉིས་པ་ནི། དེ་ལྟ་བུར་གྱུར་མ་གྲུབ་ཕྱིར། ཞེས་པའི་རྟགས་སྒྲུབ་
པ་ནི། བྱས་པའི་རྟགས་ཀྱིས་དཔག་བྱ་སྒྲ་རྟག་པར་དཔོག་པར་བྱེད་
པ་ཡི་ཚེ། སྒྲ་བྱས་ མི་རྟག་ གསུམ་ ཐ་དད་པའི་ཆ་ དོན་ གྱི་ཐ་སྙད་
གནས་པ་འདི་ཆོས་ཅན། དོན་དམ་པར་རྫས་གཅིག་དང་རྫས་ཐ་
དད་གང་རུང་དུ་མ་གྲུབ་པར་ཐལ། རྟོག་པའི་ཤེས་པའི་སྣང་ཡུལ་
དུ་གྲུབ་པའི་ ཐ་དད་ལ་བརྟེན་ནས་རྣམ་པར་བཏགས་པ་ཡིན་པའི་
ཕྱིར། དེ་སྒྲུབ་པ་ནི། ཆོས་ཅན། སྒྲ་བྱས་མི་རྟག་པ་གསུམ་ཐ་
དད་པའི་ཐ་སྙད་རྟོག་པའི་སྣང་ཚུལ་ལ་བརྟེན་ནས་འཇུག་པ་ཡིན་ཏེ།
མ་བྱས་རྟག་པ་ལ་སོགས་ལས་ལོག་པའི་བདག་ཉིད་ཅི་ལྟ་བའི་ཐ་སྙད་
ཀྱི་མཐར་ཐུག་པའི་རྟོག་པའི་ཤེས་པ་དོན་མཐུན་ལ་མི་རྟག་པ་སྒྲ་ལས་
ཐ་དད་པར་བསྒྲུབ་བྱའི་ཆོས་སུ་སྣང་བ་དང༌། སྒྲ་མི་རྟག་པ་ལས་ཐ་
དད་པར་ཆོས་ཅན་དུ་སྣང་བ་དང༌། བྱས་པ་གཏན་ཚིགས་སུ་སྣང་
བར་འགྱུར་པ་དེ་ནི་སྒྲ་བྱས་མི་རྟག་གསུམ་ཐ་དད་པའི་ཐ་སྙད་འཇུག་
པའི་རྟེན་ཡིན་པའི་ཕྱིར། ཆོས་ཅན་གཏན་ཚིགས་དངོས་གྱུར་ནི།
ཞེས་པའི་དོན་བསྡུ་བ་ནི། ཆོས་ཅན། སྒྲ་དེ་སྒྲ་རྟག་པར་སྒྲུབ་པའི་
གཞི་རྟགས་ཐ་དད་མེད་ནས་མ་གྲུབ་པའི་གཏན་ཚིགས་སུ་བསྟན་ཏེ།
སྒྲ་རྟག་སྒྲུབ་ལ་སྒྲ་རྟགས་སུ་བཀོད་པ་འདི་ནི་རྟོག་པའི་ཐ་སྙད་ཀྱིས་
བཞག་པའི་ཐ་སྙད་ཙམ་དུ་ཚད་མའི་བློ་ལ་སྣང་བ་དང་འབྲེལ་པ་མེད་
པ་ཅན་གྱི་ཆོས་ཅན་སྒྲའི་ལྡོག་པ་དེ་ཉིད་དེ་སྒྲུབ་ཀྱི་སྒྲུབ་བྱེད་དུ་བྱས་པ་
དེས་ནའི་ཕྱིར། གཉིས་པ་ནི། ཁོ་ན་རེ། བྱས་པ་དེ་སྒྲའི་བྱས་པ་
— 731 —



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མི་རྟག་པར་སྒྲུབ་བྱས་པ་མི་རྟག་པར་སྒྲུབ་ པའི་ གཞི་རྟགས་ ཐ་དད་
མེད་ནས་མ་གྲུབ་པའི་གཏན་ཚིགས་སུ་ཐལ། བྱས་པ་དེ་སྒྲའི་བྱས་
པ་དང་ཐ་དད་མེད་པའི་ཕྱིར་ཞེ་ན། ཆོས་ཅན། བྱས་པའི་རྟགས་
ཀྱིས་སྒྲའི་བྱས་པ་མི་རྟག་པར་སྒྲུབ་པའི་རྟགས་དང་རྟགས་ ཅན་ ཐ་
དད་ཉིད་ཡིན་ཏེ། དེ་གཉིས་ལྡོག་ཆོས་ ཐ་དད་ཡིན་པའི་ཕྱིར་ཏེ།
སྒྲའི་བྱས་པ་བྱེ་བྲག་དང་བྱས་པ་སྤྱི་ཡིན་པ་དེས་ནའི་ཕྱིར། ། དཔེར་
ན། རྩོལ་བ་ལས་བྱུང་བའི་སྒྲ་ནི་ཆོས་ཅན། མི་རྟག་སྟེ། རྩོལ་
བྱུང་ཡིན་པ་ཉིད་ཀྱི་ཕྱིར་ཞེས་བཀོད་པའི་ཚེ་ན། རྩོལ་བྱུང་རྩོལ་བ་
ལས་བྱུང་པའི་སྒྲ་དང་ཐ་དད་ཡིན་ཏེ། རྩོལ་བ་ལས་བྱུང་པའི་སྒྲ་
རྩོལ་བྱུང་གི་བྱེ་བྲག་དང༌། རྩོལ་བྱུང་དེའི་སྤྱི་ཡིན་པའི་ཕྱིར། ཞེས་
པ་བཞིན་ནོ། ། ཁོ་ན་རེ། རྩོལ་བྱུང་ཆོས་ཅན། རྩོལ་སྒྲ་མི་རྟག་
པར་སྒྲུབ་པའི་དམ་བཅའི་ཕྱོགས་གཅིག་རྟགས་སུ་བཀོད་པའི་མ་གྲུབ་
པའི་གཏན་ཚིགས་ཡིན་ཏེ། རྩོལ་སྒྲ་མི་རྟག་པར་སྒྲུབ་པའི་ཕྱོགས་
བཏགས་ པ་ བ་ རྩོལ་ སྒྲའི་ཁྱད་ པར་ བྱེད་ཆོས་ཡིན་པའི་ཕྱིར་ཞེ་ན།
དེ་ཆོས་ཅན། རྩོལ་སྒྲ་མི་རྟག་པར་བསྒྲུབ་པའི་ཕྱོགས་བཏགས་པ་བ་
རྩོལ་སྒྲའི་ཕྱོགས་ཀྱི་ཡན་ལག་ཡིན་ནའང་། ཁྱོད་ཆོས་ཅན་རྩོལ་སྒྲ་
དང་ཐ་དད་དུ་གྲུབ་པ་ཡིན་ཏེ། ཁྱོད་དེ་ཡིན་ནའང་། ཁྱོད་དེ་
སྒྲུབ་ཀྱི་ཕྱོགས་ ཆོས་ ཡིན་ པ་ ལ་ ཚད་ མས་ གནོད་ པ་ མེད་ པའི་ ཕྱིར།
ང པེར་ན། མདུན་གྱི་གོང་བུ་རྭ་ཅན་འདི་ཆོས་ཅན། རྟ་མིན་ཏེ།
རྭ་ཅན་ཡིན་པ་ཉིད་ཀྱི་ཕྱིར། ཞེས་བཀོད་པའི་ཚེ་ན། རྭ་ཅན་ཆོས་
ཅན། མདུན་གྱི་གོང་བུ་རྭ་ཅན་དང་ཁྱད་གཞི་ཁྱད་ཆོས་ཡིན་ནའང་
ངེ་དང་ཐ་དད་ཡིན་ཏེ། དེ་ཡིན་ནའང་དེ་སྒྲུབ་ཀྱི་ཕྱོགས་ཆོས་ཡིན་
པའི་ཕྱིར། ཞེས་པ་བཞིན་ནོ། །ཡང་ཞེས་པ་ལ། སློབ་དཔོན་རྒྱུན་
གྱི་འ་གས་དང་། ཆོས་མཆོག་གི་ལུགས་གཉིས། དང་པོ་ནི། ཁོ་
ཨ་ཁབ་---



རྣམ་འ གྲེལ་ལེའུ་བཞི་བའི་ཊིཀྐ
གྲ
ན་རེ། རྩོལ་བྱུང་ཆོས་ཅན། རྩོལ་སྒྲ་མི་རྟག་པར་སྒྲུབ་པའི་དམ་
བཅའི་ཕྱོགས་གཅིག་རྟགས་སུ་བཀོད་པའི་མ་གྲུབ་པའི་གཏན་ཚིགས་
ཡིན་ཏེ། རྩོལ་སྒྲ་མི་རྟག་པར་རྟོགས་པའི་རྗེས་དཔག་སྐྱེས་པའི་དུས་
སུ་ཡང་། རྩོལ་སྒྲ་མི་རྟག་པར་སྒྲུབ་པའི་ཕྱོགས་བཏགས་པ་བ་རྩོལ་
སྒྲ་མཚོན་བྱེད་ཀྱི་ཡན་ལག་ཡིན་པའི་ཕྱིར་ཞེ་ན། ཁྱོད་རྩོལ་ སྒྲའི་
ཁྱད་ཆོས་ཡིན་པ་ལས། ཡང་ན་རྩོལ་བྱུང་ཆོས་ཅན། ཁྱོད་རྩོལ་སྒྲ་
མི་རྟག་པར་སྒྲུབ་པའི་བསྒྲུབ་བྱ་རྟོགས་པའི་རྗེས་དཔག་སྐྱེས་པའི་དུས་
སུ་རྩོལ་སྒྲ་མཚོན་བྱེད་ཀྱི་ཡན་ལག་མིན་ཏེ། རྩོལ་སྒྲ་མི་རྟག་པར་
སྒྲུབ་པའི་ཕྱོགས་ཆོས་ངེས་པའི་ཕྱིར་དུ། ཁྱོད་ཀྱིས་རྩོལ་སྒྲ་དེ་མཚོན་
ཅིང་རྟོགས་པའི་བྱ་བ་བྱས་ཟིན་ནས་རྩོལ་སྒྲ་མི་རྟག་པར་རྟོགས་པའི་
རྗེས་དཔག་བསྐྱེད་པའི་དུས་སུ་ཁྱོད་རྩོལ་སྒྲ་མཚོན་བྱེད་ཡིན་པ་ལྡོག་
པའི་ཕྱིར་། དཔེར་ན། ལྷས་བྱིན་གྱི་ཁྱིམ་གང་ཡིན་ཞེས་དྲིས་པ་ན།
བྱ་རོག་གི་སྒྲ་སྒྲོག་པ་མ་གི་ཡིན། ཞེས་སྨྲས་པ་ན། བྱ་རོག་གིས་
ལྷས་བྱིན་གྱི་ཁྱིམ་ངོ་མ་ཤེས་ཀྱི་བར་དུ་ལྷས་བྱིན་གྱི་ཁྱིམ་མཚོན་པར་
བྱེད་ཅིང་། ལྷས་བྱིན་གྱི་ཁྱིམ་མཚོན་མི་དགོས་པ་བཞིན། གཉིས་
པ་སློབ་དཔོན་ཆོས་མཆོག་གི་ལུགས་ལ། མི་གོས་དཀར་ཅན་དེ་ཁྲིད་
ཤོག་ ཅེས་བརྗོད་པའི་ཚེ། གོས་དཀར་གྱིས་ཁྲིད་བྱའི་མི་དེ་ངོ་མ་
ཤེས་ཀྱི་བར་དུ་མཚོན་པར་བྱས་པ་ ཡིན་གྱི། གོས་དཀར་དེ་ཁྲིད་
ནས་འོངས་བའི་བྱ་བའི་ཁོངས་སུ་གཏོགས་པ་མིན་ཏེ། གོས་དཀར་
ཅན་གྱི་མི་དེ་ལ་ཁྲིད་འདོད་པ་ཡོད་པ་ཡིན་གྱི་གོས་དཀར་ལ་ཁྲིད་
འདོད་མེད་པའི་ཕྱིར། དེ་བཞིན་དུ་རྩོལ་བྱུང་དེས་རྩོལ་སྒྲ་མི་རྟག་
པར་མཚོན་པར་བྱ་བ་ཡིན་གྱི། རྩོལ་བྱུང་དེ་རྩོལ་སྒྲ་མི་རྟག་པར་
སྒྲུབ་པའི་བསྒྲུབ་བྱའི་ཁོངས་སུ་གཏོགས་པ་མིན་ཏེ། རྩོལ་བྱུང་གི་
རྟགས་ཀྱིས་རྩོལ་སྒྲ་མི་རྟག་པར་སྒྲུབ་པའི་ཚེ་ན། རྩོལ་སྒྲ་མི་རྟག་པ་
- 733 -
J/



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལ་སྒྲུབ་འདོད་ཡོད་པ་ཡིན་གྱི། རྩོལ་བྱུང་མི་རྟག་པ་ལ་སྒྲུབ་འདོད་
རེ་ེད་པའི་ཕྱིར། དེས་ན་རྩོལ་བྱུང་དེ་རྩོལ་སྒྲ་མི་རྟག་པར་སྒྲུབ་པའི་
དམ་བཅའི་ཁོངས་སུ་གཏོགས་པ་མིན་ཏེ། དེ་དེ་སྒྲུབ་ཀྱི་བསྒྲུབ་བྱའི་
ཁོངས་སུ་གཏོགས་པ་མ་ཡིན་པའི་ཕྱིར། ཁོ་ན་རེ། སྒྲ་དེ་སྒྲ་མི་
རྟག་པར་སྒྲུབ་པའི་གཞི་རྟགས་ཐ་དད་མེད་ནས་མ་གྲུབ་པའི་གཏན་
ཚིགས་ཡིན་པ་བཞིན་དུ། མཉན་བྱ་ཡང་དེ་སྒྲུབ་ཀྱི་གཞི་རྟགས་ཐ་
དད་མེད་ནས་མ་གྲུབ་པའི་གཏན་ཚིགས་སུ་འགྱུར་རོ་ཞེ་ན། ཁྱད་
པར་ མཉན་བྱ་ཆོས་ཅན། སྒྲ་མི་རྟག་ པར་ སྒྲུབ་པའི་དམ་བཅའི་
ཕྱོགས་གཅིག་རྟོགས་སུ་བཀོད་པའི་མ་གྲུབ་དོན་དུ་འཐད་པ་མིན་ཏེ།
སྒྲ་དང་ལྡོག་ཆོས་ཐ་དད་ཡིན་པའི་ཕྱིར། གཉིས་པ་དངོས་བསྟན་
གཏན་ཚིགས་ཀྱི་རབ་དབྱེ་བཤད་པ་ལ། བསྟན་པ་དང་། བཤད་
པའོ། །
དང་པོ་ནི། གཞུང་འདི་གང་ལས་འཕྲོས་ན། ཚད་མ་་་་་
མདོར། ངོ་བོ་ཁོ་ན་རང་ཉིད་དང་། །འདོད་ཅིང་མ་བསལ་བསྟན་
བར་བྱ། ཞེས་པའི་མདོ་ཚིག་དེས། གཞན་དོན་བསྒྲུབ་བྱ་ཡང་
དག་གི་མཚན་ཉིད་བསྟན་པ་ལ་ཁོ་ན་རེ། གཞན་དོན་བསྒྲུབ་བྱ་
ཡང་དག་གི་མཚན་ཉིད་དེ་ལྟར་ཡིན་མོད། བསྒྲུབ་བྱ་སྒྲུབ་པར་བྱེད་
པའི་གཏན་ཚིགས་དེ་ལ་དུ་ཡོད་ཅེ་ན། དེའི་ལན་དུ་ཚད་མ་མདོར།
གང་ཕྱིར་གཏན་ཚིགས་དག་དང་ནི། ། དེར་ སྣང་ ཕལ་ཆེར་ཕྱོགས་
ཆོས་ཉིད། ། དེས་ན་གཏན་ཚིགས་སོགས་དོན་གྱི། ། སྔོན་དུ་དེ་དབྱེ་
བསྟན་པར་བྱ། ཞེས་གསུངས་ལ། དེའི་དོན་ནི། གཏན་ཚིགས་
རྣམས་ཀྱི་ནང་ནས་ཕྱོགས་ཆོས་ཅན་གྱི་གཏན་ཚིགས་དང་པོར་བསྟན་
པར་བྱ་སྟེ། གཏན་ཚིགས་རྣམས་ཀྱི་ནང་ནས་ཕྱོགས་ཆོས་ཅན་གྱི་
གཏན་ཚིགས་གཙོ་ཆེ་བའི་ཕྱིར་ཏེ། གཏན་ཚིགས་ཡང་དག་ཡིན་ན་
734 -



རྣམ་འ གྲེལ་ལེའུ་བཞི་བའི་ཊཱིཀྐ
ཡང་ཕྱོགས་ཆོས་ཅན་གྱི་གཏན་ཚིགས་ཡིན་དགོས། འགལ་རྟགས་
དང་མ་ངེས་པའི་གཏན་ཚིགས་ཡིན་ན་ཡང་ཕྱོགས་ཆོས་ཅན་གྱི་གཏན་
ཚིགས་ཡིན་དགོས་པའི་ཕྱིར། འོ་ན། ཕྱོགས་ཆོས་ཅན་གྱི་གཏན་
ཚིགས་དེ་ལ་དུ་ཡོད་ཅེ་ན། ཚད་མ་མདོར། ཕྱོགས་ཆོས་མཐུན་
ཕྱོགས་ཡོད་ མེད་དང་། རྣམ་གཉིས་རེ་རེ་དག་ལ་ཡང་། ། རྣམ་་་
གསུམ་མི་མཐུན་ཕྱོགས་ལ་ཡང་། ། ཡོད་མེད་རྣམ་པ་གཉིས་ཕྱིར་རོ།
ཞེས་གསུངས་པ་འདིས། ཕྱོགས་ཆོས་ཅན་གྱི་གཏན་ཚིགས་དེ་ལ་
དགུར་བསྟན་ཅིང་། དེ་ལྟར་བསྟན་པའི་དགོས་པ་སྤྱིར་འཆད་པར་
བྱེད་པ་ལ། ཚད་མ་མདོར། ཕྱོགས་ཆོས་ཅན་གྱི་གཏན་ཚིགས་
དགུར་རབ་ཏུ་དབྱེ་བ་ཡི་སྒོ་ནས། ཕྱོགས་ཆོས་ཅན་གྱི་གཏན་ཚིགས་
མདོར་ བསྡུས་ པ་ གསུངས་ པ་ ནི་ ཆོས་ ཅན། དགོས་ པ་ ཡོད་ དེ།
གཏན་ཚིགས་ཡང་དག་དང་ལྟར་སྣང་གི་ རབ་ ཏུ་དབྱེ་བའི་དོན་གོ་
བདེ་བར་གཟུང་བ་གྲུབ་པར་བྱ་བའི་ཆེད་ཡིན་པའི་ཕྱིར། གཉིས་པ་
ལ། ཕྱོགས་ཆོས་ཀྱི་ངེས་གཟུང་གི་དོན་བཤད་པ་དང༌། ཕྱོགས་
ཆོས་ཅན་དགུར་དབྱེ་བའི་དགོས་པའོ། ། དང་པོ་ལ། ངེས་གཟུང་
དངོས་སུ་སྦྱར་བའི་རྣམ་བཅད་གཅོད་ཚུལ་དང་། ངེས་བཟུང་་་་
དངོས་སུ་མ་སྦྱར་ཡང་རྣམ་གཅོད་ཀྱི་དོན་རྟོགས་པའི་དཔེའོ། །
དང་ པོ་ ནི། འདི་ གང་ ལས་ འཕྲོས་ ན། ཚད་ མ་ མདོར།
གཞལ་བྱ་བྱས་དང་མི་རྟག་དང་། ཞེས་པར་བྱས་པ་སྒྲ་མི་རྟག་པར་
སྒྲུབ་པའི་རྟགས་ཡང་དག་ཏུ་ཁས་བླངས་པ་ལ། ཁོ་ན་རེ། བྱས་པ་
སྒྲས་ཁྱད་པར་དུ་བྱས་སམ་མ་བྱས། མ་བྱས་ན། དེ་དེ་སྒྲུབ་ཀྱི་
ཕྱོགས་ཆོས་ཡིན་པ་ཉམས། བྱས་ན། ཆོས་ཅན། བྱས་པ་བུམ་
པ་ལ་རྗེས་འགྲོ་བྱེད་པ་ཉམས་པར་ཐལ། བྱས་པ་སྒྲས་ཁྱད་པར་དུ་
བྱས་པའི་ཕྱིར་ཟེར་ན། ཆོས་ཅན། དེ་ལ་ཁྱབ་པ་མེད་པར་ཐལ།
- 735 མ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
---
-
-
བྱས་ པ་ སྒྲས་ མི་ ལྡན་རྣམ་གཅོད་ཀྱི་ཁྱད་ པར་ དུ་བྱས་ པ་ ཡང་ ཡིན།
བྱས་པ་བུམ་པ་ལ་རྗེས་འགྲོ་བྱེད་པའང་ཡིན་པའི་ཕྱིར། ཁོ་ན་རེ།
བྱས་ པ་ སྒྲས་ མི་ ལྡན་ རྣམ་ གཅོད་ ཀྱི་ ཁྱད་ པར་ དུ་ བྱས་ པ་ ཡིན་ ན།
རྣམ་གཅོད་དེ་ལ་དུ་ཡོད་ཅེ་ན། དེ་ལ་དུ་མར་ཡོད་དེ། དེ་ལ་མི་
ལྡན་དང་ གཞན་ ལྡན་དང་ཤིན་ ཏུ་ མི་སྲིད་པ་རྣམ་གཅོད་བྱེད་པ་་་
རྣམས་སུ་ཡོད་པའི་ཕྱིར། རྣམ་གཅོད་དེ་ལ་གསུམ་དུ་འབྱེད་པའི་རྒྱུ་
མཚན་ཡོད་དེ། ཆོས་ཀྱི་ཚིག་ ཕྲད་ ཀྱི་ སྦྱར་ ས་ དེ་ ལ་ ཐ་དད་ པར་་
གསུམ་དུ་ཡོད་པས་དེ་ལྟར་བྱེད་པའི་ཕྱིར། ཆོས་ཀྱི་ཚིག་ཕྲད་ཀྱི་
སྦྱར་ས་དེ་ལ་གསུམ་དུ་ཡོད་དེ། དེ་ལ་སྒྲ་བྱས་པ་ཁོ་ན་ཡིན་ཞེས་
བརྗོད་པ་ལྟ་བུ་ཚིག་ཕྲད་ཁྱད་པར་གྱི་ཆོས་དང་ལྷན་ཅིག་ཏུ་བརྗོད་པ་
དང༌། སྒྲ་ཁོ་ན་མཉན་བྱ་ཡིན་ཞེས་བརྗོད་པ་ལྟ་བུ་ཚིག་ཕྲད་ཁྱད་
པར་ཅན་དང་ ལྷན་ ཅིག་དུ་བརྗོད་ པ་དང༌། བ་ལས་བེའུ་འབྱུང་
སྲིད་པ་ཁོ་ན་ཞེས་བརྗོད་པ་ལྟ་བུའི་ཚིག་ཕྲད་བྱ་བར་ལྷན་ ཅིག་ ཏུ་
བརྗོད་ པ་ རྣམས་ སུ་ ཡོད་ པའི་ ཕྱིར། གཉིས་ པ་ ནི། ཁོ་ ན་ རེ།
རྣམ་གཅོད་གསུམ་གྱི་དོན་རྟོགས་པ་ལ། ངེས་བཟུང་གི་ཚིག་དངོས་
སུ་སྦྱར་དགོས་སམ་ཞེ་ན། མི་དགོས་ཏེ། དེ་དངོས་སུ་སྦྱར་བ་མེད་
ཀྱང་བརྗོད་འདོད་ཀྱི་དབང་ལས་རྣམ་གཅོད་གསུམ་པོ་དེའི་དོན་ཉིད་
ནི་རྟོགས་པར་འགྱུར་བ་ཡོད་པའི་ཕྱིར། རྒྱུ་མཚན་གང་གི་ཕྱིར་ཞེ་
ན། ངག་རྣམས་ནི་རང་གི་རྗེས་སུ་འབྲང་བའི་རྟོག་ངོར་རང་གི་
བརྗོད་བྱ་དེ་མིན་རྣམ་པར་གཅོད་པའི་ཚུལ་གྱིས་གོ་བའི་འབྲས་བུ་
ཅན་ཡིན་པའི་ཕྱིར། དཔེར་ན། ནག་པ་འཕོང་སྐྱེན་ཞེས་པའམ།
སྲིད་སྒྲུབ་འཕོང་སྐྱེན་ཞེས་པའམ། སྔོན་པོ་ལ་མཚོ་སྐྱེས་སྲིད་པར་
འགྱུར་ཞེས་པའི་ངག་གསུམ་ལ་ངེས་གཟུང་དངོས་སུ་སྦྱར་བ་མེད་
ཀྱང་། རྣམ་གཅོད་གསུམ་གྱི་དོན་རིམ་པ་བཞིན་དུ་སྟོན་པ་བཞིན།
— 736 -
1



རྣམ་འགྲེལ་ལེའུ་བཞི་བའི་ཊཱིཀྐ
དཔེ་དེ་རྣམས་སྒྲུབ་པ་ནི། ནག་པ་འཕོང་སྐྱོན་ཞེས་པའི་ངག་དེར་
ཡང་རང་གི་རྗེས་སུ་འབྲང་པའི་རྟོག་ངོར་འགལ་བའི་ཟླ་བོ་དེ་འཕོང་
མི་སྐྱེན་པ་རྣམ་པར་གཅོད་པའི་སྒོ་ནས། དེ་འཕོང་སྐྱེན་པའི་དོན་
རྣམས་ལ་ནི་རྟོགས་པ་སྐྱེ་བར་འགྱུར་བ་ཡིན་ཏེ། དེ་འཕོང་སྐྱེན་པ་
དེ་ལྟར་གྲགས་པས་དེ་ལ་འཕོང་སྐྱེན་པ་མི་ལྡན་པ་གཅོད་ནུས་པའི་
ཕྱིར་དང་། འཕོང་སྐྱེན་པ་གཞན་ཡོད་པར་གྲགས་པས་དེ་ནག་པ་
ལས་གཞན་ལ་ལྡན་པ་གཅོད་མི་ནུས། ནག་པ་ལ་འཕོང་སྐྱེན་མི་
སྲིད་པ་བཅད་མི་དགོས་པའི་ཕྱིར། ནག་པ་འཕོང་སྐྱེན་ཞེས་པའི་
ངག་དེས། རང་གི་རྗེས་སུ་འབྲང་པའི་རྟོག་ངོར་ནག་པ་ལ་འཕོང་
མི་སྐྱེན་པ་གཅོད་ནུས་པར་ཐལ། དེ་ལྟ་བུའི་སྒྲ་ནི་ནག་པ་ལ་དེ་མི་
ལྡན་པ་གཅོད་པར་འདོད་པའི་བརྗོད་འདོད་ཀྱི་རྗེས་སུ་འབྲང་བའི་
སྒྲའི་ནུས་ པའི་ དབང་གིས་དེ་ལྟར་གོ་ནུས་པའི་ ཕྱིར། སྲིད་ སྒྲུབ་
འཕོང་སྐྱེན་ཞེས་པའི་ངག་དེར་ཡང༌། འགལ་བའི་ཟླ་བོ་དེ་འཕོང་
མི་སྐྱེན་པ་རྣམ་པར་གཅོད་པའི་སྒོ་ནས། འཕོང་སྐྱེན་པ་དེ་སྲིད་
སྒྲུབ་པ་ལས་གཞན་ལ་ལྡན་པ་རྣམ་པར་གཅོད་པའི་དོན་རྣམས་ལ་ནི་
རྟོགས་པ་སྐྱེ་བར་འགྱུར་བ་ཡིན་ཏེ། སྲིད་སྒྲུབ་དེ་འཕོང་སྐྱེན་པ་དེ་
ལྟར་གྲགས་པས་འཕོང་སྐྱེན་པ་དེ་སྲིད་སྒྲུབ་པ་ལ་མི་སྲིད་པ་བཅད་མི་
དགོས། སྲིད་སྒྲུབ་ལྟ་བུའི་འཕོང་སྐྱེན་པ་གཞན་ཡོད་པ་བཅད་་་
དགོས་ཤིང་གཅོད་ནུས་པའི་ཕྱིར་དང༌། དེ་ལྟ་བུའི་སྒྲ་ནི་འཕོང་
སྐྱེན་པ་དེ་སྲིད་སྒྲུབ་ལས་གཞན་ལ་ལྡན་པ་རྣམ་པར་གཅོད་པའི་་་
བརྗོད་འདོད་ཀྱི་སྒྲའི་རྗེས་སུ་འབྲང་བའི་དབང་གིས་དེ་ལྟར་གོ་ནུས་
པའི་ཕྱིར། སྔོན་པོ་ལ་མཚོ་སྐྱེས་སྲིད་ཅེས་པའི་དང་དེར་ཡང་རང་
གི་རྗེས་སུ་འབྲང་པའི་རྟོག་ངོར་འགལ་བའི་ཟླ་བ་སྔོན་པོ་ལ་མཚོ་སྐྱེས་
སྲིད་པའི་དོན་རྣམས་ལ་ནི་རྟོགས་པ་སྐྱེ་བར་འགྱུར་བ་ཡིན་ཏེ་སྔོན་པོ་
737 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ལ་མཚོ་སྐྱེས་སྲིད་པ་དེ་ལྟར་གྲགས་པས་སྔོན་པོ་ལ་མཚོ་སྐྱེས་མི་སྲིད་པ་
གཅོད་ནུས་པའི་ཕྱིར་དང༌། སྔོན་པོ་ལ་མཚོ་སྐྱེས་མི་སྲིད་པ་བཅད་
དགོས་ཤིང་། གཅོད་ནུས་པའི་ཕྱིར། ཕྱི་མ་དེར་ཐལ། སྔོན་པོ་
ལ་མཚོ་སྐྱེས་མི་སྲིད་པ་རྣམ་པར་གཅོད་པའི་བརྗོད་འདོད་ཀྱི་སྒྲའི་
རྗེས་སུ་འབྲང་བའི་སྒྲའི་ནུས་པའི་དབང་གིས་ད་ལྟར་གོ་ནུས་པའི་
ཕྱིར། བྱས་པ་སྒྲས་ཁྱད་པར་དུ་བྱས་ནས། བྱས་པ་བུམ་པ་ལ་རྗེས་
འ གྲོ་མི་བྱེད་པས་མ་ཁྱབ་པའི་ལན་དངོས་སུ་སྟོན་པ་ནི། ཆོས་ཅན།
བྱས་པ་སྒྲ་དེ་ཡིས་ཁྱད་པར་དུ་བྱས་པ་ཅན་གྱི་ཆོས་ཡིན་ན། བྱས་པ་
བུམ་པ་ལ་རྗེས་སུ་འགྲོ་བ་མེད་པའི་སྐྱོན་བསྟན་པ་མ་ཡིན་པར་ཐལ།
ཆོས་བྱས་པ་དེ་ཆོས་ཅན་སྒྲ་དེས་མི་ལྡན་པ་རྣམ་པར་གཅོད་པས་ཁྱད་
པར་དུ་བྱས་པ་ཡང་ཡིན། དེ་བུམ་པ་ལ་རྗེས་སུ་འགྲོ་བ་ཡང་ཡིན་
པའི་ཕྱིར། དང་པོ་དེར་ཐལ། བྱས་པ་སྒྲས་མི་ལྡན་རྣམ་གཅོད་
ཀྱིས་ཁྱད་པར་དུ་བྱས་པར་བསྒྲུབ་ཟིན་པ་དེས་ནའི་ཕྱིར། གཉིས་པ་
ལ། བསྟན་པ་དང་། བཤད་པའོ། ། །
དང་པོ་ནི། འདི་གང་ལས་འཕྲོས་ན། གཏན་ཚིགས་རབ་
ཏུ་ཞེས་པའི་སྐབས་སུ། ཕྱོགས་ཆོས་འཁོར་ལོར། ཕྱོགས་ ཆོས་
ཅན་གྱི་གཏན་ཚིགས་དགུ་གསུངས་པའི་དགོས་པ་སྤྱིར་བསྟན་ནས།
དེར་ཕྱོགས་ཆོས་ཅན་གྱི་གཏན་ཚིགས་དགུ་སོ་སོར་སྨོས་པའི་དགོས་པ་
དེ་གང་ཞེ་ན། དེའི་ལན་སྟོན་པ་ལ་གཞུང་འདི་བྱུང་། དེའི་ཚུལ་
ནི། རང་བཞིན། ཞེས་པ་རྐང་པ་གཉིས་ཀྱིས། དེར་སྒྲ་ཆོས་
ཅན། མི་རྟག་སྟེ། བྱས་པའི་ཕྱིར་དང་། སྒྲ་ཆོས་ཅན། རྟག་
སྟེ། བྱས་པའི་ཕྱིར། ཞེས་པ་དང་། དུང་སྒྲ་ཆོས་ཅན། མི་
རྟག་སྟེ། རྩོལ་བ་ལས་བྱུང་བའི་ཕྱིར། ཞེས་པ་དང༌། དེ་ཆོས་
ཅན། རྟག་སྟེ། རྩོལ་བ་ལས་བྱུང་བའི་ཕྱིར། ཞེས་པའི་རྟགས་
- 738 -



རྣམ་འགྲེལ་ལེའུ་བཞི་བའི་ཊཱིཀྐ
ཡང་དག་གཉིས་དང༌། འགལ་རྟགས་གཉིས་སྨོས་པའི་དགོས་པ་དེ་
བསྟན། རྩོད་ཕྱིར་ཁྱད་པར་སྤྱི་དག་སྟེ། ཞེས་པ་རྐང་པ་གཅིག་
གིས། མཉན་བྱ་སྒྲ་རྟག་པར་སྒྲུབ་པའི་ཐུན་མོང་མ་ཡིན་ པའི་མ་
ངེས་པའི་གཏན་ཚིགས་ཀྱི་དཔེར་སྨོས་དགོས་པ་དང་། དེར་གཞལ་
བྱ་སྒྲ་རྟག་པར་སྒྲུབ་ པའི་དངོས་ ཀྱི་མ་ངེས་པའི་གཏན་ཚིགས་ཀྱི་་
དཔེར་སྨོས་པའི་དགོས་ པ་བསྟན། ལྷག་མ། · ཞེས་པ་རྐང་པ་་་
གཅིག་གིས། དུང་སྒྲ་ཆོས་ཅན། རྩོལ་བ་ལས་བྱུང་སྟེ། མི་རྟག་
པའི་ཕྱིར། ཞེས་པ་དང་། ཡང་དེ་ཆོས་ཅན། རྩོལ་བ་ལས་མ་
བྱུང་སྟེ། མི་རྟག་པའི་ཕྱིར་ཞེས་པ་དང་། དེ་ཆོས་ཅན། རྟག་སྟེ།
རེག་བྱ་ཅན་མ་ཡིན་པའི་ཕྱིར། ཞེས་པའི་དངོས་མ་ངེས་ཀྱི་གཏན་
ཚིགས་ གསུམ་ སྨོས་ པའི་ དགོས་ པ་བསྟན་པ་ཡིན་ནོ། ། སློབ་དཔོན་
གྱིས། ཕྱོགས་ ཆོས་ འཁོར་ ལོར། སྒྲ་ ཆོས་ ཅན། མི་ རྟག་ སྟེ།
བྱས་པའི་ཕྱིར། ཞེས་པ་དང༌། དུང་སྒྲ་ཆོས་ཅན། མི་རྟག་སྟེ།
རྩོལ་བ་ལས་བྱུང་ཞེས་པའི་གཏན་ཚིགས་ཡང་དག་གཉིས་དང༌། དེ་
ལས་ཟློག་པ། སྒྲ་ཆོས་ཅན། རྟག་སྟེ། བྱས་པའི་ཕྱིར། ཞེས་
པ་དང༌། དུང་སྒྲ་ཆོས་ཅན། རྟག་སྟེ། རྩོལ་བ་ལས་བྱུང་བའི་
ཕྱིར། ཞེས་འགལ་ རྟགས་གཉིས་སྨོས་པ་ཆོས་ཅན། དགོས་ པ་
ཡོད་དེ། རང་བཞིན་གྱི་རྟགས་ཡང་དག་དང་འབྲས་བུའི་རྟགས་
ཡང་དག་གཉིས་ཀྱིས་རྗེས་སུ་འགྲོ་ལྡོག་གི་ཁྱབ་པ་འདོད་པ་ཙམ་གྱི་
རྗེས་སུ་འཇུག་ལྡོག་བྱེད་པ་མིན་གྱི། དངོས་སྟོབས་ཀྱིས་གྲུབ་པ་ཡིན་
ནོ། ། ཞེས་ བསྟན་ པའི་ སྒོ་ ནས་ རྟགས་ ཡང་ དག་ གི་ མཚན་ གཞི་ ལ།
འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་
སོ། །ཞེས་རྟོགས་པའི་དོན་དུ་ཡིན་པའི་ཕྱིར། དེ་ཡང༌། འབྲས་
རང་གི་རྟགས་ཡང་དག་གཉིས་ཀྱི་རྗེས་སུ་འགྲོ་ལྡོག་གི་ཁྱབ་པ་འདོད་
-- 739
-



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པ་ཙམ་གྱི་རྗེས་སུ་འཇུག་ན། འགལ་རྟགས་གཉིས་ཀྱང་ཡང་དག་ཏུ་
འགྱུར་བས། དེ་འདོད་པ་ཙམ་གྱི་རྗེས་སུ་འཇུག་པ་མིན་ནོ། ། ཞེས་
ཤེས་པའི་ཕྱིར་ཏུ་ཡང་དག་གཉིས་བསྟན། དེ་འདོད་པ་ཙམ་གྱི་རྗེས་
སུ་ལྡོག་ན། ཡང་དག་གཉིས་ཀྱང་འགལ་རྟགས་སུ་ཐལ་པར་འགྱུར་
པས། དེ་འདོད་པ་ཙམ་གྱི་རྗེས་སུ་ལྡོག་པ་མ་ཡིན་པར་ཤེས་པའི་
ཕྱིར་དུ་འགལ་རྟགས་གཉིས་བསྟན་པ་ཡིན་ནོ། །དེ་ཡང་རང་བཞིན་
གྱི་རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་པ་འདོད་པ་ཙམ་གྱི་
རྗེས་སུ་འཇུག་ལྡོག་བྱེད་པ་མིན་གྱི། དངོས་སྟོབས་ཀྱིས་གྲུབ་པ་ཡིན་
ནོ། ཞེས་བསྟན་པ་ལ་བརྟེན་ནས། རང་བཞིན་མ་དམིགས་པའི་
རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་པ་དངོས་ སྟོབས་ཀྱིས་
གྲུབ་པར་གོ་ནུས་ཤིང་། འབྲས་རྟགས་ཡང་དག་གི་རྗེས་ སུ་འགྲོ་
ལྡོག་གི་ཁྱབ་པ་འདོད་པ་ཙམ་གྱི་རྗེས་སུ་འཇུག་ལྡོག་བྱེད་པ་མིན་གྱི།
དངོས་སྟོབས་ཀྱིས་གྲུབ་པ་ཡིན་ཞེས་བསྟན་པ་ལ་བརྟེན་ནས་རྒྱུ་མ་
དམིགས་པའི་རྟགས་ཡང་དག་གི་རྗེས་སུ་འགྲོ་ལྡོག་གི་ཁྱབ་པ་དངོས་
སྟོབས་ཀྱིས་གྲུབ་པར་གོ་ནུས་པས། རྟགས་ཡང་དག་གི་མཚན་གཞི་
ལ་འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་
སོ། ། ཞེས་ཤེས་པའི་ཕྱིར་དུ་རྟགས་ཡང་དག་གཉིས་དང༌། འགལ་
རྟགས་གཉིས་སྨོས་པ་ཡིན་ནོ། ། ཁྱད་པར་མཉན་བྱ་སྒྲ་རྟག་པར་སྒྲུབ་
པའི་ཐུན་མོང་མ་ ཡིན་པའི་མ་ངེས་པའི་གཏན་ཚིགས་དང་། སྤྱི་
གཞལ་བྱ་དག སྒྲ་རྟག་པར་སྒྲུབ་པའི་དངོས་ཀྱི་མ་ངེས་པའི་གཏན་
ཚིགས་ཀྱི་དཔེར་སྨོས་པ་ཆོས་ཅན། དགོས་པ་ཡོད་དེ། རིམ་པ་
བཞིན་དུ། ལྡོག་པ་རྐྱང་པ་ཅན་དང༌། རྗེས་འགྲོ་རྐྱང་པ་ཅན་གྱི་
རྟགས་ཡང་དག་ཡོད་པའི་རྩོད་པ་བཟློག་ནས། རྟགས་ཡང་དག་ཏུ་
མཚོན་པའི་ཚུལ་དེ་ལ་གསུམ་དུ་གྲངས་ངེས་སོ། ། ཞེས་རྟོགས་པའི་
- 740 མ
1 D



རྣམ་འགྲེལ་ལེའུ་བཞི་བའི་ཊཱིཀྐ
ཆེད་ཡིན་ པའི་ ཕྱིར། དེ་ཡང་ལྡོག་ པ་རྐྱང་པ་ ཅན་དང་རྗེས་ འགྲོ་
རྐྱང་པ་ཅན་གྱི་རྟགས་ཡང་དག་ཡོད་པའི་རྩོད་པ་བཟློག་ནས། རྗེས་
ཁྱབ་དང་ལྡོག་ཁྱབ་མི་འཁྲུལ་བར་བསྒྲུབས་ཤིང་། དེ་ཡང་ཕྱོགས་
ཆོས་ ཅན་གྱི་ གཏན་ཚིགས་གཞིར་བཟུང་ནས་བསྒྲུབས་པོས་རྟགས་
ཡང་དག་ཏུ་མཚོན་པའི་མཚན་ཉིད་ཀྱི་ཚུལ་དེ་ལ་གསུམ་དུ་གྲངས་
ངེས་སོ། །ཞེས་རྟོགས་ནུས་སོ། །ཕྱོགས་ཆོས་འཁོར་ལོར། ལྷག་མ་
དུང་སྒྲ་ཆོས་ཅན། རྩོལ་ བ་ལས་ མ་ བྱུང་ སྟེ། མི་རྟག་པའི་ ཕྱིར།
ཞེས་པ་དང་། རྩོལ་བ་ལས་བྱུང་སྟེ། མི་རྟག་པའི་ཕྱིར། ཞེས་པ་
དང༌། རྟག་ སྟེ། རེག་བྱ་ཅན་མ་ཡིན་པའི་ཕྱིར། ཞེས་ པའི་་
དངོས་ མ་ ངེས་ ཀྱི་ གཏན་ ཚིགས་ གསུམ་ དཔེར་ སྨོས་ པ་ ཆོས་ ཅན།
དགོས་པ་ཡོད་དེ། དེ་སྒྲུབ་ཀྱི་རྟགས་ཡང་དག་ཡིན་ན། དེ་སྒྲུབ་ཀྱི་
མི་མཐུན་ཕྱོགས་མཐའ་དག་ལས་ལྡོག་པའི་སྒྲུབ་བྱེད་དངོས་སུ་བཀོད་
ནས། དེ་སྒྲུབ་ཀྱི་རྩོད་གཞི་ལ་དེ་དེ་སྒྲུབ་ཀྱི་མཐུན་ཕྱོགས་མཐའ་
དག་རྣམ་པར་བཅད་པ་དེ་སྒྲུབ་ཀྱི་རྟགས་ཀྱི་ནུས་ཡུལ་དུ་རྟོགས་པའི་
ཆེད་ཡིན་པའི་ཕྱིར། དེ་ཡང་ཕྱོགས་ཆོས་དང༌། མི་མཐུན་ཕྱོགས་
མཐའ་དག་ལས་ལྡོག་མི་དགོས་པར་མཐུན་ཕྱོགས་ལ་མཐོང་ཙམ་གྱིས་
རྗེས་འགྲོ་གྲུབ་པ་ཙམ་གྱིས་དེ་སྒྲུབ་ཀྱི་རྟགས་ཡང་དག་ཏུ་འགྱུར་རོ་ཞེ་
ན། མི་རྟག་པ་ཆོས་ཅན། དུང་སྒྲ་རྩོལ་མ་བྱུང་དུ་སྒྲུབ་པའི་རྟགས་
ཡང་དག་ཏུ་ ཐལ། དེ་སྒྲུབ་ཀྱི་ཕྱོགས་ཆོས་དང་དེ་སྒྲུབ་ཀྱི་མཐུན་
ཕྱོགས་ལ་མཐོང་བ་ཙམ་གྱིས་རྗེས་སུ་འགྲོ་བ་གྲུབ་པའི་ཕྱིར། འདོད་
མི་ནུས་ཏེ། དེ་སྒྲུབ་ཀྱི་མཐུན་ཕྱོགས་ལ་རྣམ་གཉིས། དེ་སྒྲུབ་ཀྱི་མི་
མཐུན་ཕྱོགས་ལ་ཁྱབ་བྱེད་པའི་དེ་སྒྲུབ་ཀྱི་དངོས་ཀྱི་མ་ངེས་ པའི་་་
གཏན་ཚིགས་ཡིན་པའི་ཕྱིར། ཁོ་ན་རེ དེ་དེ་སྒྲུབ་ཀྱི་རྟགས་ཡང་
དག་མ་ཡིན་ཏེ། དེ་དེ་སྒྲུབ་ཀྱི་རྗེས་སུ་འགྲོ་ལྡོག་ཆ་མཉམ་པ་མ་ཡིན་
- 741 ---



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པའི་ཕྱིར། དེས་ན་ཕྱོགས་ཆོས་དང་རྗེས་སུ་འགྲོ་ལྡོག་ཆ་མཉམ་པ་
ཙམ་གྱིས་དེ་སྒྲུབ་ཀྱི་རྟགས་ཡང་དག་ཏུ་འགྱུར་རོ་ཞེ་ན། རེག་བྱ་
ཅན་མིན་པ་ཆོས་ཅན། སྒྲ་རྟག་པར་སྒྲུབ་པའི་རྟགས་ཡང་དག་ཏུ་
ཐལ། དེ་སྒྲུབ་ཀྱི་ཕྱོགས་ཆོས་དང་དེ་སྒྲུབ་ཀྱི་རྗེས་སུ་འགྲོ་ལྡོག་ཆ་
མཉམ་པ་ཙམ་གྲུབ་པའི་ཕྱིར། འདོད་མི་ནུས་ཏེ། བྱེ་བྲག་པའི་བློ་
ངོ་ལ་ལྟོས་ནས། དེ་སྒྲུབ་ཀྱི་མཐུན་ཕྱོགས་མི་མཐུན་ཕྱོགས་གཉིས་ཀ་
ལ་ཆ་གཉིས་ སུ་འཇུག་པའི་དེ་སྒྲུབ་ཀྱི་དངོས་ཀྱི་མ་ངེས་ཀྱི་གཏན་་
ཚིགས་ཡིན་པའི་ཕྱིར། ཁོ་ན་རེ། དེ་དེ་སྒྲུབ་ཀྱི་རྟགས་ཡང་དག་མ་
ཡིན་ཏེ། དེ་དེ་སྒྲུབ་ཀྱི་མཐུན་ཕྱོགས་མཐའ་དག་ལ་ཁྱབ་པའི་རྗེས་
འགྲོ་གཙོ་བོར་གྲུབ་པའི་ཕྱིར། དེས་ན་ཕྱོགས་ཆོས་དང་རྗེས་འགྲོ་
གཙོ་བོར་གྲུབ་པ་ཙམ་གྱི་དེ་སྒྲུབ་ཀྱི་རྟགས་ཡང་དག་ཏུ་འགྱུར་རོ་ཞེ་ན།
མི་རྟག་པ་ཆོས་ཅན། དུང་སྒྲ་རྩོལ་བྱུང་དུ་བསྒྲུབ་པའི་རྟགས་ཡང་
དག་ ཏུ་ ཐལ། དེ་སྒྲུབ་ ཀྱི་ཕྱོགས་ཆོས་དང་། དེ་སྒྲུབ་ཀྱི་མཐུན་
ཕྱོགས་མཐའ་དག་ལ་མཐོང་བའི་དེ་སྒྲུབ་ཀྱི་རྗེས་འགྲོ་གཙོ་བོར་གྲུབ་
པའི་ཕྱིར། འདོད་མི་ནུས་ཏེ། དེ་སྒྲུབ་ཀྱི་མཐུན་ཕྱོགས་ལ་ཁྱབ་
བྱེད་དེ་སྒྲུབ་ཀྱི་མཐུན་ཕྱོགས་ལ་ཆ་གཉིས་སུ་འཇུག་པའི་དེ་སྒྲུབ་ཀྱི་
དངོས་མ་ངེས་ཀྱི་གཏན་ཚིགས་ཡིན་པའི་ཕྱིར། ངག་དོན་ནི་ཕྱོགས་
ཆོས་འཁོར་ལོར། རྟགས་ཡང་དགུ་གཉིས་དང་འགལ་རྟགས་་་་་
གཉིས་ཏེ་བཞི་སྨོས་པ་ཆོས་ཅན། དགོས་པ་ཡོད་དེ། ། རྟགས་ཡང་
དག་གི་མཚན་གཞི་དེ་ལ་འབྲས་རང་མ་དམིགས་པའི་རྟགས་ཡང་དག་
གསུམ་ དུ་ གྲངས་ ངེས་ སོ། ། ཞེས་ རྟོགས་ པའི་ ཆེད་ ཡིན་ པའི་ ཕྱིར།
དེར་སྒྲ་ཆོས་ཅན། རྟག་སྟེ། མཉན་བྱ་ཡིན་པའི་ཕྱིར་ཞེས་པ་དང༌།
རྟག་ སྟེ། གཞལ་བྱ་ཡིན་པའི་ཕྱིར། ཞེས་ མ་ངེས་ པའི་གཏན་་་
ཚིགས་གཉིས་སྨོས་པ་ཆོས་ཅན། དགོས་པ་ཡོད་དེ། རྟགས་ཡང་
- 742 -



རྣམ་འགྲེལ་ལེའུ་བཞི་བའི་ཊཱིཀྐ
དག་ཏུ་མཚོན་པའི་ཚུལ་དེ་ལ་གསུམ་དུ་གྲངས་ངེས་སོ། །ཞེས་རྟོགས་
པའི་ཆེད་ཡིན་པའི་ཕྱིར། དེར་དུང་སྒྲ་ཆོས་ཅན། རྩོལ་བ་ལས་
བྱུང་སྟེ། མི་རྟག་པའི་ཕྱིར། ཞེས་པ་དང་། རྩོལ་བ་ལས་མ་བྱུང་
སྟེ། མི་རྟག་པའི་ཕྱིར། ཞེས་པ་དང༌། རྟག་སྟེ། རེག་བྱ་ཅན་
མ་ཡིན་པའི་ཕྱིར། ཞེས་དངོས་མ་ངེས་ཀྱི་གཏན་ཚིགས་གསུམ་སྨོས་
པ་ཆོས་ཅན། དགོས་པ་ཡོད་དེ། དེ་སྒྲུབ་ཀྱི་རྟགས་ཡང་དག་ཡིན་
ན་དེ་སྒྲུབ་ཀྱི་མི་མཐུན་ཕྱོགས་ལས་ལྡོག་པ་ཅིག་དགོས་སོ་ཞེས་རྟོགས་
པའི་ཆེད་ཡིན་པའི་ཕྱིར། གཉིས་པ་ལ་གསུམ། ཕྱོགས་ཆོས་ཅན་
བཞི་སྨོས་ པའི་ དགོས་ པ། ཁྱད་པར་ཐུན་མོང་མིན་པ་སྨོས་ པའི་
དགོས་པ། མ་དམིགས་པའི་དཔེ་དངོས་སུ་མི་སྟོན་པའི་རྒྱུ་མཚན་
ནོ། ། དང་པོ་ལ། འབྲས་རྟོགས་ལ་རྩོལ་བྱུང་དཔེར་སྨོས་ པའི་་་་
དགོས་ པ་དང་། རང་བཞིན་ རྟགས་ལ་བྱས་པ་དཔེར་སྨོས་པའི་
དགོས་པ། གཉིས་ཀ་སྨོས་པའི་དགོས་པའོ། །
དང་པོ་ནི། ཕྱོགས་ཆོས་འཁོར་ལོར་དུང་སྒྲ་ཆོས་ཅན། མི་
རྟག་ སྟེ། རྩོལ་བ་ལས་བྱུང་ བའི་ ཕྱིར། ཞེས་རྩོལ་ བྱུང་འབྲས་་་
རྟགས་ཀྱི་དཔེ་སྨོས་པ་ལ། ཁོ་ན་རེ། དེ་དེ་སྒྲིབ་ཀྱི་རང་བཞིན་གྱི་
རྟགས་ཡང་དག་མིན་ནམ། ཅིའི་ཕྱིར་རྩོལ་བྱུང་འབྲས་རྟགས་ཀྱི་
དཔེ་སྨོས་པ་ལ་དགོས་པ་ཅི་ཡོད་ཅེ་ན། ཕྱོགས་ཆོས་འཁོར་ལོར་
རྩོལ་བྱུང་འབྲས་རྟགས་ཀྱི་དཔེར་སྨོས་པ་ཆོས་ཅན། དགོས་པ་ཡོད་
དེ། དུ་བའི་རྟགས་ལས་དུ་ལྡན་ལ་ལ་མེ་ཡོད་པར་བསྒྲུབ་པ་ལྟ་བུའི་
འབྲས་རྟགས་ཕལ་ཆེ་བ་རྣམས་རང་གི་མཐུན་ཕྱོགས་ལ་ཁྱབ་བྱེད་དུ་
མི་འཇུག་པར་གོ་བའི་དགོས་པ་ཡོད་པའི་ཕྱིར། འོ་ན ། དུ་བ་
དུ་ལྡན་ལ་ལ་མེ་ཡོད་པར་བསྒྲུབ་པའི་མཐུན་ཕྱོགས་ལ་ཁྱབ་བྱེད་དུ་མི་
འཇུག་པའི་རྒྱུ་མཚན་ཅི་ཡིན་ཞེ་ན། རང་བཞིན་གྱི་རྟགས་ཡང་དག་
ཨས 743 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཉིད་ལས་གཞན་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་བསྒྲུབ་
པའི་འབྲས་རྟགས་ཀྱིས་ནི་གོ་བྱ་སྟེ། མཐུན་ཕྱོགས་ལ་ཁྱབ་བྱེད་དུ་
འཇུག་པ་ཡོད་པ་མིན་ཏེ། རྒྱུ་མེ་ནི་དུ་བ་ལ་རྗེས་སུ་འགྲོ་ལྡོག་འཁྲུལ་
བ་སྲིད་པའི་ཕྱིར་རོ། ། འོ་ན་དུ་བ་དུ་ལྡན་ལ་ལ་མེ་ཡོད་པར་བསྒྲུབ་
པའི་མཐུན་ཕྱོགས་ལ་མི་འཇུག་གམ་ཞེ་ན། འབྲས་བུ་དུ་བ་ཆོས་
ཅན། དེ་སྒྲུབ་ཀྱི་མཐུན་ཕྱོགས་ལ་རྣམ་གཉིས་སུ་འཇུག་པ་ཡིན་ཏེ།
དེ་ ཡིན་པའམ། དེ་ལ་ཁྱབ་བྱེད་དུ་འཇུག་ པ་གང་རུང་གང་ཞིག
ཕྱི་མ་མིན་པ་དེའི་ཕྱིར། ཕྱོགས་ཆོས་འཁོར་ལོར། དུ་བ་དེ་རྩོལ་
བྱུང་གིས་མཚོན་པའི་དུ་ ལྡན་ ལ་ ལ་ མེ་ཡོད་པར་སྒྲུབ་ པའི་ མཐུན་་་་
ཕྱོགས་ལ་རྣམ་པ་གཉིས་སུ་འཇུག་པའི་འབྲས་རྟགས་ཡང་དག་མ་ཡིན་
ན། དེས་མཚོན་ནས་བསྟན་པའི་མཐུན་ཕྱོགས་ལ་རྣམ་གཉིས་སུ་
འཇུག་པའི་འབྲས་རྟགས་ཡང་དག་དེ་གང་ཞེ་ན། ཉན་ཤེས་དེ་རིག་
བྱེད་ཀྱི་སྒྲ་འཛིན་ཉན་ཤེས་རང་རྒྱུ་སྒྲ་མི་རྟག་པ་སྔོན་དུ་སོང་བར་སྒྲུབ་
པའི་མཐུན་ཕྱོགས་ལ་རྣམ་གཉིས་སུ་འཇུག་པའི་འབྲས་རྟགས་ཡང་
དག་ཡིན་ཏེ། དེ་ཡིན་པའམ། དེ་སྒྲུབ་ཀྱི་མཐུན་ཕྱོགས་ལ་ཁྱབ་
བྱེད་དུ་འཇུག་པའི་འབྲས་རྟགས་ཡང་དག་གང་རུང་གང་ཞིག ཕྱི་
མ་མ་ཡིན་པའི་ཕྱིར། བྱས་པ་ལ་ཁོ་ན་རེ། དམ་བཅའ་དེ་མི་་
འཐད་དེ། རིག་བྱེད་ཀྱི་སྒྲ་འཛིན་ཉན་ཤེས་རང་རྒྱུ་སྒྲ་མི་རྟག་པ་
སྔོན་དུ་སོང་བ་མ་ཡིན་པའི་ཕྱིར་ཏེ། རིག་སྒྲ་རྟག་ཡིན་པའི་ཕྱིར་
ཟེར་ན། རིག་སྒྲ་ཐོས་པའི་ཉན་པའི་ཤེས་པ་ནི་ཆོས་ཅན། བྱེད་པ་
ལྕེ་རྐན་ལ་སོགས་པའི་རྐྱེན་རྩལ་མ་ཐག་ཏུ་བྱུང་བའི་རིག་སྒྲ་ལས་བྱུང་
བར་མ་ངེས་པ་མ་ཡིན་པར་ཐལ། རིག་སྒྲ་དེ་བྱེད་པ་ལྕེ་རྐན་ལ་
སོགས་པའི་སྔར་ནས་ཉན་ཤེས་ཀྱིས་ ཐོས་རུང་དུ་ཡོད་པའི་རྟག་པ་
ཡིན་པའི་ཕྱིར། ཁྱབ་སྟེ། བྱེད་པ་ལྕེ་རྐན་དེས་རིག་སྒྲ་རྟག་པ་ཐོས་
- 744 -



རྣམ་འགྲེལ་ལེའུ་བཞི་བའི་ཊཱིཀྐ
]
པ་ ལ་ སྒྲུབ་ པར་ བྱེད་ པའི་ སྒྲུབ་ བྱེད་ སེལ་ བར་ བྱེད་ པ་ ཡང་ མིན།
རིག་སྒྲ་རྟག་པ་ཐོས་རུང་གི་རྣ་བའི་དབང་པོ་དང༌། རིག་སྒྲ་རྟག་པ་
རང་གི་ངོ་བོ་ལ་རྣམ་པ་ཀུན་ཏུ་ཕན་པ་ཉེ་བར་སྦྱོར་བ་མ་ཡིན་ པའི་
ཕྱིར་རོ། ། རིག་སྒྲ་ཆོས་ཅན། དུས་རྟག་དུ་རང་འབྲས་ཉན་ཤེས་
བསྐྱེད་པར་ཐལ། རྐྱེན་ལ་ལྟོས་པ་མེད་པར་རང་འབྲས་ཉན་ ཤེས་
བསྐྱེད་པའི་རྟག་པ་ཡིན་པའི་ཕྱིར། ཁྱབ་སྟེ། རྐྱེན་ལ་ལྟོས་པ་མེད་
པར་རང་འབྲས་བསྐྱེད་ན་དུས་འགའ་ཞིག་གི་ཚེ་རང་འབྲས་བསྐྱེད་
པར་བྱེད་པ་འགལ་བའི་ཕྱིར། སྒྲ་ཐོས་པའི་ཉན་ཤེས་པ་འདི་འདྲ་
བ་ཆོས་ཅན། རིག་བྱེད་ཀྱི་སྒྲ་འཛིན་ཉན་ཤེས་དེ་རང་རྒྱུ་སྒྲ་མི་རྟག་
པ་སྔོན་དུ་སོང་བར་སྒྲུབ་པའི་འབྲས་རྟགས་ཡང་དག་ཡིན་ཏེ། ཁྱོད་
དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག ཁྱོད་རེས་འགའ་བའི་
རང་རྒྱུ་སྒྲ་མི་རྟག་པའི་འབྲས་བུར་གྲུབ་པའི་ཕྱིར། གཉིས་པ་ནི།
ཁོ་ན་རེ། ཕྱོགས་ཆོས་འཁོར་ལོར། རྩོལ་བྱུང་འབྲས་རྟགས་ཀྱི་
དཔེར་སྨོས་པ་ལས་ལོགས་སུ། བྱས་པ་རང་བཞིན་གྱི་རྟགས་ཡང་
དག་གི་དཔེར་སྨོས་པ་ལ་དགོས་པ་མེད་པར་ཐལ། ཕྱོགས་ ཆོས་
འཁོར་ལོར། རྩོལ་བྱུང་འབྲས་རྟགས་ཀྱི་དཔེར་སྨོས་པ་ལ་བརྟེན་
ནས། རང་བཞིན་གྱི་རྟགས་ཡང་དག་གི་དཔེ་བརྗོད་ཀྱིས་གྲུབ་པའི་
ཕྱིར་ཞེ་ན། ཕྱོགས་ཆོས་འཁོར་ལོར། རྩོལ་བྱུང་འབྲས་རྟགས་ཀྱི་
དཔེར་སྨོས་པ་འདི་ཉིད་ཀྱིས་ནི་རང་བཞིན་གྱི་རྟགས་ ཀྱི་དཔེ་ཉིད་
གྲུབ་ཀྱང༌། ཕྱོགས་ཆོས་འཁོར་ལོར། རྩོལ་བྱུང་འབྲས་རྟགས་ཀྱི་
དཔེ་སྨོས་པ་ལས་ཐ་དད་དུ་བྱས་པ་རང་བཞིན་གྱི་རྟགས་ཀྱི་དཔེར་
སྨོས་པ་ནི་ཆོས་ཅན། དགོས་པ་ཡོད་དེ། ཕྱོགས་ཆོས་འཁོར་ལོར་
མཐུན་ཕྱོགས་ལ་ཆ་གཉིས་སུ་འཇུག་པའི་འབྲས་རྟགས་དང་མཐུན་
ཕྱོགས་ལ་ཆ་གཉིས་སུ་འཇུག་པའི་རང་བཞིན་གྱི་རྟགས་གཉིས་ལྷན་
- 745 ས་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གཅིག་ ཏུ་ དཔེ་གཅིག་གིས་ བསྟན་པ་ན། རང་བཞིན་གྱི་རྟགས་་་
ཐམས་ཅད་མཐུན་ཕྱོགས་ལ་ཆ་གཉིས་སུ་འཇུག་པའི་འབྲས་རྟགས་དེ་
འདྲར་ མཐུན་ ཕྱོགས་ ལ་ རྣམ་ གཉིས་ སུ་ འཇུག་ པར་ དོགས་ ནས།
མཐུན་ཕྱོགས་ལ་ཁྱབ་བྱེད་དུ་འཇུག་པའི་རང་བཞིན་གྱི་རྟགས་ཡང་
དག་ཡོད་པ་ཤེས་པར་མི་འགྱུར་བས་དེ་ཤེས་པར་བྱ་བའི་ཆེད་ཡིན་
པའི་ཕྱིར། གསུམ་པ་ནི། གཞན་དོན་ལེའུ་འདིར། ཕྱོགས་ཆོས་
ཅན་གྱི་གཏན་ཚིགས་ཀྱི་དབྱེ་བ་བཤད་པ་ལ་དགོས་པ་ཡོད་པ་ལྟར།
འདིར་རང་དོན་ལེའུ་བཤད་པའི་རྟགས་ཡང་དག་གི་མཚན་ཉིད་ལས་
དོན་ ཐ་དད་པའི་རྟགས་ཡང་དག་གི་མཚན་ཉིད་ཀྱང་ བཤད་་་་
དགོས་སོ་ཞེ་ན། ཆོས་ཅན། གཞན་དོན་ལེའུ་འདིར། ཕྱོགས་
ཆོས་ ཅན་ གྱི་གཏན་ཚིགས་ཀྱི་རབ་ ཏུ་དབྱེ་བ་ཙམ་བཤད་པ་དེ་ལ་་
དགོས་པ་ཡོད་དེ། འདིར་ཕྱོགས་ཆོས་ཅན་གྱི་གཏན་ཚིགས་ཀྱི་དབྱེ་
བ་བརྗོད་པར་བྱས་པ་ནི་མཐུན་ཕྱོགས་ལ་ཁྱབ་བྱེད་དུ་འཇུག་པ་དང༌།
ཆ་གཉིས་སུ་འཇུག་པའི་གཏན་ཚིགས་ཀྱི་དབྱེ་བ་རྟོགས་པའི་དོན་དུ་
ཡིན་པའི་ཕྱིར། ཆོས་ཅན། རང་དོན་ལེའུ་བཤད་ཟིན་པའི་་་་
རྟགས་ཡང་དག་གི་མཚན་ཉིད་ལས་དོན་ཐ་དད་པའི་རྟགས་ཡང་དག་
གི་མཚན་ཉིད་གཞན་དོན་ལེའུ་འདིར་འཆད་མི་རིགས་ཏེ། རང་
དོན་རྗེས་སུ་དཔག་པར་བཤད་ཟིན་པའི་རྟགས་ཡང་དག་གི་མཚན་
ཉིད་ལས་ནི་དོན་ཐ་དད་པའི་རྟགས་ཡང་དག་གི་མཚན་ཉིད་མེད་
པའི་ཕྱིར། ཁོ་ན་རེ། ཕྱོགས་ཆོས་འཁོར་ལོར། མཐུན་ཕྱོགས་
ལ་ཆ་གཉིས་ སུ་འཇུག་ པའི་ རང་བཞིན་ གྱི་རྟགས་ཀྱི་དཔེར་བརྗོད་
དངོས་སུ་མ་བསྟན་པས་དེ་མི་རྟོགས་པའི་སྐྱོན་ཡོད་དོ་ཞེ་ན། ཆོས་
ཅན། ཕྱོགས་ཆོས་འཁོར་ལོར་དཔེར་བརྗོད་དངོས་སུ་མི་སྟོན་པའི་
རྒྱུ་མཚན་ཡོད་དེ། ཕྱོགས་ཆོས་འཁོར་ལོར་ཕྱོགས་ཆོས་ཅན་གྱི་དབྱེ་
ř ir i
8
t is
6
t
7
ir
746 -



རྣམ་འགྲེལ་ལེའུ་བཞི་བའི་ཊིཀྐ
བ་འཆད་པའི་སྐབས་འདིར་རྩོལ་བྱུང་འབྲས་རྟགས་ཀྱི་དཔེར་སྨོས་པ་
དེས་ མཐུན་ ཕྱོགས་ལ་ཆ་གཉིས་ སུ་འཇུག་ པའི་འབྲས་ བུའི་ རྟགས་་་
མཚོན་པར་བྱས་ པ་ ཉིད་ ཀྱིས་ནི། རང་བཞིན་ གྱི་རྟགས་ མཐུན་
ཕྱོགས་ཀྱི་ཕྱོགས་ཀྱི་ཕྱོགས་གཅིག་ལ་བརྟེན་པ་ལའང་བཤད་པའི་ཕྱིར།
རྒྱུ་མཚན་དེས་ན། ཕྱོགས་ཆོས་འཁོར་ལོར་རྩོལ་བྱུང་མཐུན་ཕྱོགས་
ལ་ ཆ་ གཉིས་ སུ་ འཇུག་ པའི་ འབྲས་ རྟགས་དང་མཐུན་ཕྱོགས་ལ་ཆ་
གཉིས་སུ་འཇུག་པའི་རང་བཞིན་གྱི་རྟགས་གཉིས་ཀའི་དཔེར་བརྗོད་
པའི་རྒྱུ་མཚན་ཡོད་དེ། རང་རྒྱུ་རྩོལ་བ་ལས་བྱུང་བ་གསལ་བའི་
རིག་སྒྲ་ཐོས་པའི་ཉན་ཤེས་དང་། རང་རྒྱུ་རྩོལ་བ་ལས་སྐྱེས་པའི་
དུང་སྒྲ་གཉིས་ཀ་ཡང་རང་རྒྱུ་རྩོལ་བ་ལས་བྱུང་བར་འདྲ་བར་གནས་
པའི་ རྒྱུ་མཚན་ གྱིས་ དེ་ལྟར་བརྗོད་པ་ ཡིན་ པའི་ ཕྱིར། ཁོ་ ན་ རེ།
ཕྱོགས་ཆོས་འཁོར་ལོར་ རྩོལ་བྱུང་འབྲས་རྟགས་ ཀྱི་དཔེ་ སྨོས་ པ་ལ་
བརྟེན་ནས། མཐུན་ཕྱོགས་ལ་ཆ་གཉིས་སུ་འཇུག་པའི་རང་བཞིན་
གྱི་རྟགས་རྟོགས་ནུས་ན། ཕྱོགས་ཆོས་འཁོར་ལོར་འབྲས་ རང་གི་
རྟགས་ཀྱི་དཔེར་བརྗོད་སོ་སོར་བཤད་པ་ལ་དགོས་པ་ཅི་ཡོད་ཅེ་ན།
ཕྱོགས་ཆོས་འཁོར་ལོར་འབྲས་རང་གི་རྟགས་ཀྱི་དཔེར་བརྗོད་འདི་སོ་
སོར་རབ་ཏུ་ཕྱེ་ནས་བཤད་པ་ཆོས་ཅན། དགོས་པ་ཡོད་དེ། མེ་
གང་ཡོད་པའི་སྟོབས་ཀྱིས་འབྱུང་ལ། མེ་གང་མེད་ན་མི་འབྱུང་བའི་
དུ་བའམ། རང་གི་བདག་ཉིད་མི་རྟག་པ་དང་ངོ་བོ་རྣམ་ པར་་་་
དབྱེར་མེད་པ་ཅན་གྱི་བྱས་པ་གང་ཡིན་པ་དེ་ནི། རང་གི་བསྒྲུབ་
བྱའི་ཆོས་དེ་དང་འབྲེལ་པ་འཁྲུལ་བར་མི་འགྱུར་རོ། ཞེས་བྱ་བའི་
དོན་དུ་ཡིན་པའི་ཕྱིར། ཁོ་ན་རེ། དུ་བ་མེ་ལ་དེ་བྱུང་དུ་འབྲེལ་བ་
དང༌། བྱས་པ་མི་རྟག་པ་ལ་བདག་གཅིག་ཏུ་འབྲེལ་པར་བཤད་པ་
ལ་དགོས་པ་ཅི་ཡོད་ཅེ་ན། དེ་ལྟར་བཤད་པ་ཆོས་ཅན། དགོས་པ་
- 747 སམ



རྗེ་སྨོན་ལམ་དཔལ་བའི་རྣམ་འགྲེལ་ཊིཀྐ
ཡོད་པ་ཡིན་ཏེ། རིགས་པ་ཅན་པས་བཏགས་པའི་ལྡན་པ་ཅན་གྱི་
རྟགས་དང་། འདུ་བ་ཅན་གྱི་གཏན་ཚིགས་དེ་དག་ཡང་དག་མིན་
ནོ། ། ཞེས་བཤད་པའི་ཆེད་ཡིན་པའི་ཕྱིར། དེ་མིན་ཏེ། དེ་རང་
གི་བསྒྲུབ་བྱའི་ཆོས་ལ་འཁྲུལ་བ་སྲིད་པའི་ཕྱིར་ཏེ། ལྡན་པ་ ཅན་
དང་ སོགས་ པ་འདུ་བ་ཅན་གྱི་གཏན་ཚིགས་གང་དག་ལ་རང་གི་་་་
བསྒྲུབ་བྱའི་ཆོས་ལ་མི་འཁྲུལ་བ་དེ་འདྲའི་འབྲེལ་བ་ཡོད་པ་མིན་པའི་
ཕྱིར། ཁོ་ན་རེ། མ་གྲུབ་སྟེ། རྟགས་དེ་དག་རང་གི་བསྒྲུབ་བྱའི་
ཆོས་ལ་བདག་གཅིག་དང་བྱེ་བྲག་གི་འབྲེལ་པ་ཡོད་པ་ཡིན་ནོ་ཞེ་ན་
ཡང་། ཆོས་ཅན། ལྡན་པ་ཅན་གྱི་རྟགས་དང༌། འདུ་བ་ཅན་གྱི་
རྟགས་ཀྱིས་རང་གི་བསྒྲུབ་བྱ་འགྲུབ་པའི་ཡན་ལག་ ཏུ་ ལྡན་ འདུའི་
འབྲེལ་པ་ཕུང་གསུམ་པ་ཁས་བླངས་པ་ལ་དགོས་པ་མེད་པར་ ཐལ།
ལྡན་འདུའི་རྟགས་དེ་གཉིས་ལ་ རང་གི་ བསྒྲུབ་བྱའི་ཆོས་ལ་བདག་
གཅིག་དང་། དེ་བྱུང་གི་འབྲེལ་པ་ཡོད་པ་གང་ཞིག རྟགས་ཆོས་
ཀྱི་འབྲེལ་པ་དེ་ཉིད་རྟགས་དེ་ལས་རང་གི་བསྒྲུབ་བྱ་རྟོགས་པའི་སྒྲུབ་
བྱེད་ཀྱི་ཐབས་ཡིན་པའི་ཕྱིར་ཏེ། རྟོགས་ཆོས་མེད་ན་མི་འབྱུང་པའི་
འབྲེལ་པ་ངེས་པའི་སྒོ་ནས། རྟགས་དེ་རང་གི་བསྒྲུབ་བྱ་སྒྲུབ་བྱེད་
དུ་འགྱུར་བ་ཡིན་གྱི། དེ་འདྲའི་འབྲེལ་པ་ངེས་པ་མེད་པ་རང་གི་
བསྒྲུབ་བྱ་ སྒྲུབ་ བྱེད་ དུ་ འགྱུར་ བ་ མིན་ པའི་ ཕྱིར། གཉིས་ པ་ ལ།
སྲོག་སོགས་ལྡོག་ཁྱབ་ཅན་དུ་མི་འཐད། དེ་མཉན་བྱ་དང་མཚུངས་
པར་སྒྲུབ་པ། དེ་རིགས་ཅན་གཞན་ཡང་དེ་ལྟར་གྲུབ་པའོ། །དང་
པོ་ལ། འབྲེལ་པ་ལ་རྟགས་ལ་དགག མི་མཐུན་ཕྱོགས་ལ་རྟགས་
ལ་དགག ། བྱེ་བྲག་པའི་ཐལ་པ་མ་ངེས་པར་བསྟན་པའོ། །དང་པོ་
ལ། དགག་པ་དངོས་དང༌། དེའི་ལན་དགག་པའོ། ། །
དང་པོ་ནི། རྩོད་ཕྱིར་ཁྱད་པར་སྤྱི་དག་དེ། ཞེས་པའི་་་
-- 748 -



རྣམ་འགྲེལ་ལེའུ་བཞི་བའི་ཊཱིཀྐ
སྐབས་སུ་ལྡོག་པ་རྐྱང་པ་ཅན་གྱི་རྟགས་ཡང་དག་དགག་པའི་ཕྱིར་དུ།
ཕྱོགས་ཆོས་འཁོར་ལོར། མཉན་བྱ་སྒྲ་རྟག་པར་སྒྲུབ་པའི་ཐུན་མོང་
མ་ཡིན་པའི་ངེས་པའི་གཏན་ཚིགས་ཀྱི་དཔེ་བསྟན་པ་དེ་ལ། རིགས་
པ་ཅན་པ་ན་རེ། དེ་མི་འཐད་དེ། སྲོག་ལྡན་གྱི་ལུས་སུ་ཚད་མས་
མ་དམིགས་པ་དེ་གསོན་ལུས་གང་ཟག་གི་བདག་བཅས་སུ་སྒྲུབ་པར་
བྱེད་པའི་ལྡོག་པ་རྐྱང་པ་ཅན་གྱི་རྟགས་ཡང་དག་ཡིན་པའི་ཕྱིར་ཏེ།
གང་ཟག་གི་བདག་མེད་ན་སྲོག་མེད་པས་ཁྱབ་པ་བུམ་སོགས་ཀྱི་སྟེང་
དུ་སྒྲུབ་པའི་ཕྱིར། དེ་དེ་སྒྲུབ་ཀྱིས་རྗེས་ཁྱབ་མ་ཡིན་ཏེ། དེའི་
རྟགས་ཀྱིས་དེ་སྒྲུབ་ཀྱི་མཐུན་དཔེ་ཡང་དག་མེད་པའི་ཕྱིར་ཏེ། སྲོག་
ལྡན་གྱི་ལུས་སུ་ཚད་མས་དམིགས་པ་དེ་གསོན་ལུས་ལས་གཞན་ལ་
མེད་པའི་ཕྱིར། དེས་ན། དེ་དེ་སྒྲུབ་ཀྱི་ལྡོག་པ་རྐྱང་བ་ཅན་གྱི་
རྟགས་ཡང་དག་ཡིན་ནོ་ཞེ་ན། དེ་དེ་སྒྲུབ་ཀྱི་ལྡོག་པ་རྐྱང་པ་ཅན་གྱི་
རྟགས་ཡང་དག་ཡིན་ན། མཉན་བྱ་ཡང་སྒྲ་རྟག་པར་སྒྲུབ་པའི་ལྡོག་
པ་རྐྱང་པ་ཅན་གྱི་རྟགས་ཡང་དག་ཏུ་འགྱུར་དེ། ཞེས་གཞུང་འདིས་
ཁོངས་ནས་དྲངས་ཏེ། མཉན་བྱའི་རྟགས་ཀྱིས་སྒྲ་རྟག་པར་སྒྲུབ་
པའི་ལྡོག་ཁྱབ་འཁྲུལ་ན། སྲོག་ལྡན་གྱི་ལུས་སུ་ཚད་མས་དམིགས་
པའི་རྟགས་ཀྱིས་གསོན་ལུས་གང་ཟག་གི་བདག་བཅས་སུ་བསྒྲུབ་པའི་
ལྡོག་ཁྱབ་ཡང་འཁྲུལ་ཞེས་མཚུངས་པར་མཛད་པའི་ཕྱིར། བདག་
ཉིད་ ཆེན་ པོ་ ཕྱོགས་ ཀྱི་ གླང་ པོས། ཕྱོགས་ ཆོས་ འཁོར་ ལོར།
མཉན་བྱ་སྒྲ་རྟག་པར་སྒྲུབ་པའི་ཐུན་མོང་མ་ཡིན་པའི་མ་ངེས་པའི་
གཏན་ཚིགས་ ཀྱི་ དཔེར་ མཛད་ དོ། ། སྲོག་ ལྡན་ གྱི་ ལུས་ ཆོས་ ཅན།
ཁྱོད་གསོན་ལུས་གང་ཟག་གི་བདག་བཅས་ སུ་ སྒྲུབ་པར་བྱེད་ པའི་
བསྒྲུབ་བྱའི་ཆོས་མེད་ན་མི་འབྱུང་བའི་འབྲེལ་པ་གྲུབ་ པ་ཡིན་ པར་
བརྗོད་རིགས་པར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ལྡོག་པའི་
— 749 —



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཁྱབ་པ་ཉིད་ནི་ངེས་པ་ཉིད་ཀྱི་ཕྱིར། ཁྱབ་སྟེ། , དེ་སྒྲུབ་ཀྱི་ལྡོག་
ཁྱབ་དེ་ཡང་དེ་སྒྲུབ་ཀྱི་རྟགས་ཆོས་ཀྱི་འབྲེལ་པ་མེད་པ་ལ་མེད་པའི་
ཕྱིར། འདོད་ན། དེ་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་
རྗེས་འགྲོའི་ཁྱབ་པ་གནས་པ་ཡིན་པར་ཐལ། ཁྱོད་ཀྱི་རྟགས་ཀྱིས་དེ་
སྒྲུབ་ཀྱི་ལྡོག་ཁྱབ་ངེས་པ་དེ་ཉིད་ཀྱི་ཕྱིར། དེས་ན། ཁྱད་པར་སྲོག་
ལྡན་གྱི་ལུས་ནི་ཆོས་ཅན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་
མེད་ཅིང༌། རྗེས་འགྲོའི་ཁྱབ་པའང་ཡོད་པ་མིན་པར་ཐལ། ཁྱོད་
གང་ཟག་གི་བདག་དང་རང་གི་བདག་གམ་སྟེ་བདག་ཅིག་གི་འབྲེལ་
པ་དང་། རྒྱུ་དངོས་ཏེ་དེ་བྱུང་གི་འབྲེལ་ པ་ གང་རུང་ནི་གྲུབ་ན།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ལྡོག་པའི་ཁྱབ་པ་གྲུབ་པར་འགྱུར་པ་
རིགས་ནའང་། ཁྱོད་གང་ཟག་གི་བདག་ལ་འབྲེལ་བ་དེ་གཉིས་གང་
རུང་མ་གྲུབ་པ་དེ་ཡི་ཕྱིར། ཁོ་ན་རེ། སྲོག་ལྡན་གྱི་ལུས་སུ་ཚད་
མས་དམིགས་པ་དེ་གསོན་ལུས་གང་ཟག་གི་བདག་བཅས་སུ་བསྒྲུབ་
པའི་ལྡོག་ཁྱབ་མ་ཡིན་ན། སློབ་དཔོན་ཕྱོགས་གླང་གིས། དེ་དེ་
ལྟར་སྒྲུབ་པའི་ལྡོག་པ་འབའ་ཞིག་པ་ཅན་དུ་བཤད་པ་དང་འགལ་ལོ་
ཞེ་ན། དེ་མི་འགལ་ཏེ། སྲོག་ལྡན་གྱི་ལུས་སུ་ཚད་མས་དམིགས་པ་
དེ་དེ་སྒྲུབ་ལ་ཕྱོགས་ཆོས་ཅན་དུ་སོང་པའི་གང་ཟག་དེས། དེ་དེ་
སྒྲུབ་ཀྱི་མི་མཐུན་ཕྱོགས་ལ་ཚད་མས་མ་མཐོང་བ་ཙམ་ལ་བརྟེན་ནས་
དེ་སྒྲུབ་ཀྱི་ལྡོག་པའང་འབའ་ཞིག་པ་ཅན་དུ་བཤད་པའི་ཕྱིར། དེས་
ན། སྲོག་ལྡན་གྱི་ལུས་སུ་ཚད་མས་དམིགས་པ་ཆོས་ཅན། ཁྱོད་དེ་
སྒྲུབ་ཀྱི་མ་ངེས་པའི་གཏན་ཚིགས་ཡིན་ཏེ། ཁྱོད་དེ་སྒྲུབ་ཀྱི་ཕྱོགས་
ཆོས་གང་ཞིག ཁྱོད་དེ་སྒྲུབ་ལ་ཕྱོགས་ཆོས་ཅན་དུ་སོང་བའི་གང་
ཟག་དེས། ཁྱོད་དེ་སྒྲུབ་ཀྱི་མཐུན་ཕྱོགས་ལ་ཡང་ཡོད་བར་ཚད་མས་
མ་ངེས། ཁྱོད་དེ་སྒྲུབ་ཀྱི་མི་མཐུན་ཕྱོགས་ལ་ཡང་ཡོད་པར་ཚད་
- 750 -



རྣམ་འགྲེལ་ལེའུ་བཞི་བའི་ཊིཀྐ
མས་མ་ངེས་པ་དེ་ཡི་ཕྱིར། དེའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་མ་
ངེས་པ་ལས་གཞན་དུ་ངེས་ན། དེ་ཆོས་ཅན། ཁྱོད་དེ་སྒྲུབ་ཀྱི་གོ་
བར་བྱེད་པའི་རྟགས་ཡང་དག་ཏུ་འགྱུར་བར་ཐལ། ཁྱོད་དེ་སྒྲུབ་ཀྱི་
ཕྱོགས་ཆོས་གང་ཞིག །ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་གྲུབ་
པའི་ཕྱིར། གཉིས་པ་ནི། རང་རེས། སྲོག་ལྡན་གྱི་ལུས་ཀྱི་
རྟགས་ཀྱིས་གསོན་ལུས་གང་ཟག་གི་བདག་བཅས་སུ་སྒྲུབ་པའི་ལྡོག་
ཁྱབ་མ་གྲུབ་བྱས་པ་ལ་ཁོ་ན་རེ། དེ་གྲུབ་སྟེ། གལ་ཏེ་གང་ཟག་གི་
བདག་ནི་ལྡོག་པ་ཡིས་སྲོག་སོགས་དག་ནི་ལྡོག་པར་འགྱུར་བས་ཁྱབ་
པའི་ཕྱིར་ཏེ། སྲོག་སོགས་མེད་པས་བུམ་སོགས་བདག་མེད་ཀྱི་དོན་
ཐམས་ཅད་ལ་ཁྱབ་པར་འགྱུར་བའི་ཕྱིར་ཞེ་ན། གང་ཟག་གི་བདག་
ལྡོག་ན་སྲོག་ལྡོག་པས་ཁྱབ་པ་དེ་ཡང་ཡོད་པ་མ་ཡིན་ཏེ། གཞན་
གང་ཟག་གི་བདག་ལྡོག་པར་ནི་འགྱུར་བ་ཡིས། གཞན་སྲོག་སོགས་
ནི་ལྡོག་པར་མི་རུང་བའི་ཕྱིར་ཏེ། གང་ཟག་གི་བདག་དང་སྲོག་
གཉིས་འབྲེལ་མེད་ཡིན་པའི་ཕྱིར། ཁོ་ན་རེ། མ་གྲུབ་སྟེ། སྲོག་
དེ་གང་ཟག་གི་བདག་དེ་དང་བདག་གཅིག་གི་འབྲེལ་པ་དང་དེ་ལས་
བྱུང་ བའི་ འབྲེལ་ པ་ གང་ རུང་ གྲུབ་ པའི་ ཕྱིར་ ཞེ་ ན། ཆོས་ ཅན།
སྲོག་གང་ཟག་གི་བདག་ལ་དེ་བྱུང་དུ་མ་འབྲེལ་བར་ཐལ། གལ་ཏེ་
ཐོག་མར་གང་ཟག་གི་བདག་ནི་དམིགས་པ་ན། དེ་རྗེས་སྲོག་དེ་
དམིགས། གང་ཟག་གི་བདག་དེ་རྟོགས་པ་མེད་པར་ཡང་སྲོག་མ་
རྟོགས་ན་གང་ཟག་གི་བདག་དང་སྲོག་གཉིས་ལ་དེ་བྱུང་གི་འབྲེལ་པ་
འདི་གྲུབ་པར་འགྱུར་ན་ཡང་དེ་འདྲའི་རྒྱུ་འབྲས་ངེས་བྱེད་ཀྱི་ཚད་མ་
མེད་པའི་ཕྱིར། དེ་སྒྲུབ་པ་ནི། ཆོས་ཅན། ཐོག་མར་གང་ཟག་
གི་བདག་མཐོང་། དེ་རྗེས་སྲོག་མཐོང་། དེ་ རྗེས་ གང་ ཟག་ གི་
བདག་མ་མཐོང་བའི་རྒྱུ་འབྲས་ངེས་བྱེད་ཀྱི་ཚད་མ་དེ་གྲུབ་པ་མེད་
– 751 --



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
པར་ཐལ། གང་ཟག་གི་བདག་དེ་ཤིན་ཏུ་ལྐོག་ཏུ་གྱུར་པ་ལ་སྟེ་ཡོད་
ཀྱང་མཐོང་རུང་དུ་མེད་པའི་ཕྱིར། རྟགས་ཁས་བླངས་ཏེ། བྱེ་
བྲག་པས་གསོན་ལུས་ལ་གང་ཟག་གི་བདག་ཡོད་པར་ཁས་བླངས་པ་
ལ། སངས་རྒྱས་བས་དེ་མེད་པར་ཐལ། གསོན་ལུས་ལ་གང་ཟག་
གི་བདག་ཚད་མས་མ་དམིགས་པའི་ཕྱིར། ཞེས་སྨྲས་པ་ལ་མ་ཁྱབ་
སྟེ། གང་ཟག་གི་བདག་དེ་ཡོད་ཀྱང་ཚད་མས་མཐོང་རུང་དུ་མེད་
པའི་ཕྱིར། ཞེས་སྨྲས་སོ། ། །
གཉིས་པ་ནི། ཁོ་ན་རེ། སྲོག་ལྡན་གྱི་ལུས་ཀྱི་རྟགས་ཀྱིས་
གསོན་ལུས་གང་ཟག་གི་བདག་བཅས་སུ་སྒྲུབ་པའི་ལྡོག་ཁྱབ་གྲུབ་སྟེ།
བུམ་པ་དེ་སྒྲུབ་ཀྱི་ལྡོག་ཁྱབ་ངེས་པའི་གཞིར་གྱུར་པའི་མི་མཐུན་དཔེ་
ཡང་དག་ཡིན་པའི་ཕྱིར་ཞེ་ན། ཆོས་ཅན། བུམ་སོགས་ལ་གང་
ཟག་གི་བདག་མེད་ཅེས་ཚད་མ་གང་ལས་ཤེས་ཏེ་མི་ཤེས་པར་ཐལ།
གང་ཟག་གི་བདག་དེ་གཞི་གཞན་ལ་ཡོད་ཀྱང་མཐོང་རུང་དུ་མེད་
པའི་ངོ་བོ་ཅན་ཡིན་པའི་ཕྱིར། རྟགས་ཁས། འདོད་ན། བུམ་
པ་ཆོས་ཅན་ཁྱོད་སྲོག་ལྡན་གྱི་ལུས་སུ་ཚད་མས་དམིགས་པའི་རྟགས་
ཀྱིས་དེ་སྒྲུབ་ཀྱི་ལྡོག་པའི་ཁྱབ་པའང་ངེས་པའི་གཞི་མི་མཐུན་དཔེ་
ཡང་དག་ཅི་ལྟར་ཡིན་ཏེ་མ་ཡིན་པར་ཐལ། ཁྱོད་ལ་གང་ཟག་གི་
བདག་ལྡོག་པ་ཚད་མས་ཤེས་པ་མེད་པ་ཡིན་པའི་ཕྱིར། ཁོ་ན་རེ།
ཁྱོད་རང་གི་ལུགས་ལ་གསོན་ལུས་ལ་སྲོག་ཡོད་ལ། བུམ་པ་ལ་སྲོག་
མེད་པའི་ཁྱད་པར་མཐོང་བ་བཞིན་དུ། གསོན་ལུས་ལ་གང་ཟག་གི་
བདག་ཡོད་ལ། བུམ་པ་ལ་དེ་མེད་པའི་ཁྱད་པར་འཐད་དོ་ཞེ་ན།
ཆོས་ཅན། གསོན་ལུས་ལ་སྲོག་ཡོད་བུམ་པ་ལ་སྲོག་མེད་པའི་ཁྱད་
པར་ཉིད་ནི་རྟོགས་པར་འགྱུར་བ་འཐད་དེ། སྲོག་སོགས་དེ་བུམ་པ་
ལམ་མཐོང་། གསོན་ལུས་སོགས་ལ་ཚད་མས་མཐོང་བ་ཡིན་པའི་
– 752 ཨམ་
.，，
，，
，
，
.…
.
，
，
，
，，，
，,，
，
，
，
，
，，
，
，，
，
，
，
，，
，
，
，
，
，，
，，
-，
，
，
，
，



རྣམ་འགྲེལ་ལེའུ་བཞི་བའི་ཊིཀྐ
ཕྱིར། ཆོས་ཅན། གསོན་ལུས་དང་བུམ་པ་ལ་གང་ཟག་གི་བདག་
ཡོད་མེད་ཀྱི་ཁྱད་པར་མེད་དེ། གལ་ཏེ་གསོན་ལུས་ལ་སྲོག་དེ་ལྟར་
གང་ཟག་གི་བདག་ཚད་མས་མཐོང་ན། གསོན་ལུས་དང་བུམ་པ་ལ་
གང་ཟག་གི་བདག་ཡོད་མེད་ཀྱི་ཁྱད་པར་ཉིད་ནི་རྟོགས་པར་འགྱུར་
ན་ཡང་། གསོན་ལུས་ལ་ གང་ ཟག་གི་བདག་ཚད་མས་མ་མཐོང་
པའི་ཕྱིར། གསུམ་པ་ལ། རིགས་པ་དངོས་དང་། རྩོད་པ་སྤང་
དང་པོ་ནི། སྲོག་སོགས་ལ་ལར་མཐོང་བ་ཡིས། ཞེས་པའི་
རྟགས་སྒྲུབ་པ་ནི། ཆོས་ཅན། བུམ་པ་ལ་སྲོག་ཚད་མས་མཐོང་བ་
མེད་པ་ཡིན་ཏེ། བུམ་པ་ལ་སྲོག་གི་རྒྱུ་བློ་ལ་སོགས་པ་གང་ཞིག་ནི་
མེད་དེ་ཡིས་སོ། ། ཆོས་ཅན། གསོན་ལུས་ལ་སྲོག་ཚད་མས་མཐོང་
སྟེ། གལ་ཏེ་གསོན་ལུས་ལ་སྲོག་གི་རྒྱུ་མེད་ན། གསོན་ལུས་ལ་སྲོག་
མེད་པར་རིགས་པ་ཡིན་ན་ཡང་། གསོན་ལུས་ལ་སྲོག་གི་རྒྱུ་ཡོད་
པའི་ཕྱིར། གཉིས་པ་ལ། དངོས་དང་། དོན་བསྡུ་བའོ། །
དང་པོ་ནི། ཁོ་ན་རེ། གལ་ཏེ་གསོན་ལུས་དང་བུམ་པ་
གཉིས་ཅུང་ཟད་གང་ ཟག་ གི་ བདག་མེད་དུ་ཆོས་ མཐུན་ པའི་ ཕྱིར།
བུམ་པ་དང་། དེ་ལས་ཐ་དད་པའི་གསོན་ལུས་ཡང་སྲོག་མེད་དེར་
རྟོག་ གོ་ ཞེ་ ན། གསོན་ ལུས་ དང༌ བུམ་ སོགས་ རྣམས་ ཆོས་ ཅན།
གང་ཟག་གི་བདག་དང་བཅས་པར་ཅིས་མི་དཔོག་སྟེ་དཔོག་རིགས་
པར་ཐལ། གཞལ་བྱ་ཉིད་དུ་མཚུངས་པའི་ཕྱིར། གསུམ་ཁས་
སོ། ། ཁོ་ན་རེ། དེ་གཉིས་གང་ཟག་གི་བདག་བཅས་སུ་མཚུངས་
པར་མི་འདོད་དེ། བུམ་པ་གང་ཟག་གི་བདག་བཅས་སུ་མི་འདོད་
པའི་ཕྱིར་ཞེ་ན། བུམ་པ་གང་ཟག་གི་བདག་བཅས་ཡིན་པར་ཐལ།
དེ་ ཚད་ མས་ དམིགས་ པའི་ ཕྱིར། མ་གྲུབ་ན་ སོང་། དེར་ ཐལ།
– 753 -



C
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གསོན་ལུས་གང་ཟག་གི་བདག་བཅས་ཡིན་པ་གང་ཞིག དེ་དང་
གཞལ་བྱར་ཆོས་མཐུན་པའི་ཕྱིར། གསུམ་ཁས་སོ། ། རྩ་བར་ཁྱབ་
སྟེ། ཆོས་དེར་ཚད་མས་དམིགས་པ་ཉིད་ཆོས་དེར་འདོད་པ་ཀུན་གྱི་
རྒྱུ་མཚན་ཡང་དག་ཡིན་པའི་ཕྱིར་ཏེ། ཚད་མས་དམིགས་པ་དེ་མེད་
པར་ནི་དངོས་པོ་དང་དངོས་མེད་ཀྱི་རྣམ་གཞག་གང་གིས་ཀྱང་འཇོག་
མི་ནུས་པའི་ཕྱིར། ཁོ་ན་རེ། གསོན་ལུས་ལ་གང་ཟག་གི་བདག་
མེད་ན། དེ་ལ་སྲོག་ཡང་མེད་དགོས་ཏེ། སྲོག་དང་མིག་འབྱེད་
འཛུམ་ལ་སོགས་པ་ནི་གང་ཟག་གི་བདག་ལས་སྐྱེས་པ་ཡིན་པའི་ཕྱིར་
ཞེ་ན། དེ་རྣམས་ཆོས་ཅན། གང་ཟག་ གི་བདག་ལས་སྐྱེས་པ་
མིན་ཏེ། རང་རྒྱུ་དྲན་འདོད་དང་རྩོལ་བ་ལས་སྐྱེས་པ་ཡིན་པའི་
ཕྱིར། ཁོ་ན་རེ། མ་ཁྱབ་སྟེ། དྲན་འདོད་དང་རྩོལ་བ་དེ་ཡང་
གང་ཟག་གི་བདག་ལས་སྐྱེས་པ་ཡིན་ནོ་ཞེ་ན། དྲན་སོགས་དེ་དག་
ཆོས་ཅན། དེ་ལས་སྐྱེས་པ་མ་ཡིན་པར་ཐལ་། རང་རྒྱུ་ཡུལ་དང༌།
དབང་པོ་དང༌། བློ་སྔ་མ་ལས་བྱུང་པའི་ཕྱིར། ། ཡུལ་དབང་རྣམ་
ཤེས་གསུམ་པོ་དེ་ཡང་གང་ཟག་གི་བདག་ལས་སྐྱེས་སོ་ཞེ་ན། དེ་མ་
ཡིན་པར་ཐལ། གསུམ་པོ་དེ་ཡང་། ཕན་ཚུན་རྐྱེན་ལ་ནི་ལྟོས་པའི་
རང་གི་རིགས་འདྲ་སྔ་མ་ལས་བྱུང་བའི་ཕྱིར། གཉིས་པ་ནི། ཡུལ་
དབང་པོ་རྣམ་ཤེས་གསུམ་གྱི་བདག་ཉིད་ཀྱི་དངོས་པོ་འདི་ཆོས་ཅན།
རང་གི་རིགས་འདྲ་སྔ་མ་དེ་ཙམ་ལས་བྱུང་བ་ཡིན་ཏེ། རང་གི་
རིགས་འདྲ་སྔ་མ་འདི་ཙམ་ཕན་འདོགས་བྱེད་དུ་ཡོད་མེད་ཀྱི་རྗེས་སུ་
འགྲོ་ལྡོག་བྱེད་པ་ལ་བརྟེན་པ་ཡིན་པའི་ཕྱིར། གསུམ་པོ་དེར་རང་
གི་རིགས་འདྲ་སྔ་མ་ལས་གཞན་དུ་གང་ཟག་གི་བདག་རྒྱུར་རྟོག་ན།
དེ་ཆོས་ཅན། ཁྱོད་ཀྱི་རྒྱུ་ཐུག་པ་མེད་པར་ཐལ། དམ་བཅའ་དེའི་
ཕྱིར། གཉིས་ པ་ མཉན་ བྱ་ དང༌ མཚུངས་ པར་ སྒྲུབ་ པ་ ལ།
པ་འཁབ 754 –



རྣམ་འགྲེལ་ལེའུ་བཞི་བའི་ཊཱིཀྐ
མཚུངས་པའི་ཚུལ། མི་མཚུངས་པ་དགག་པ། སྲོག་བདག་གི་གོ་
བྱེད་དུ་མི་རུང་བའི་རྒྱུ་མཚན་ནོ། །
དང་པོ་ནི། མཉན་བྱའི་རྟགས་ཀྱིས་སྒྲ་མི་རྟག་པར་སྒྲུབ་པ་
དང༌། སྲོག་སོགས་ཀྱི་རྟགས་ཀྱིས་གསོན་ལུས་གང་ཟག་གི་བདག་
བཅས་སྒྲུབ་པ་འདི་ནི་ལྡོག་ཁྱབ་མ་གྲུབ་པར་མཚུངས་པར་འགྱུར་ཏེ།
ལྡོག་ཁྱབ་འཁྲུལ་བར་ མཚུངས་པ་ཉིད་ཀྱི་ཕྱིར། ཁོ་ན་རེ། དེ་
གཉིས་མཚུངས་པ་མ་ཡིན་ཏེ། སྲོག་ལྡན་གྱི་ལུས་དེ་དེ་སྒྲུབ་ཀྱི་ལྡོག་
ཁྱབ་རྐང་པ་ཅན་ཡིན་ཡང་། མཉན་བྱའི་ རྟགས་ཀྱིས་དེ་སྒྲུབ་ཀྱི་
ལྡོག་ཁྱབ་འདི་ནི་འཁྲུལ་བའི་ཕྱིར་ཞེ་ན། དེ་ཅི་ལྟར་འཁྲུལ་དྲིས་
པས། དེ་འཁྲུལ་ཏེ། མཉན་བྱ་དེ་སྒྲུབ་ཀྱི་བསྒྲུབ་བྱའི་ཆོས་མ་ཡིན་
པ་སྟེ་མི་མཐུན་ཕྱོགས་ཉིད་ཁོ་ན་ལས་ལྡོག་པ་མ་ཡིན་པར་དེ་སྒྲུབ་ཀྱི་
མཐུན་ཕྱོགས་ལས་ཀྱང་ལྡོག་པའི་ཕྱིར་ཞེ་ན། འོ་ན་དོན་གྱི་མཉན་
བྱ་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་རྗེས་སུ་འཇུག་པ་མིན་སྟེ། དེ་སྒྲུབ་
ཀྱི་མཐུན་ཕྱོགས་ལ་མེད་པའི་རྒྱུ་མཚན་གྱིས་དེའི་རྟགས་ཀྱིས་དེ་སྒྲུབ་
ཀྱི་ལྡོག་ཁྱབ་འཁྲུལ་བ་དེ་ལྟར་དུ་བརྗོད་རིགས་པར་འགྱུར་བར་ཐལ།
མཉན་ བྱ་ དེ་ སྒྲུབ་ ཀྱི་ མཐུན་ཕྱོགས་ ལས་ ལྡོག་ པའི་ རྒྱུ་ མཚན་ གྱིས།
མཉན་བྱའི་རྟགས་ཀྱིས་དེ་སྒྲུབ་ཀྱི་ལྡོག་ཁྱབ་འཁྲུལ་བར་འགྱུར་པའི་
ཕྱིར། འདོད་ན༔ སྲོག་ལྡན་གྱི་ལུས་སུ་ཚད་མས་དམིགས་ པའི་
རྟགས་ཀྱིས་གསོན་ལུས་གང་ཟག་གི་བདག་བཅས་སུ་སྒྲུབ་པའི་ལྡོག་
ཁྱབ་འཁྲུལ་བར་ཐལ། གསོན་ལུས་གང་ཟག་གི་བདག་བཅས་སུ་
སྒྲུབ་པའི་མཐུན་ཕྱོགས་ལ་འཇུག་པ་མེད་པ་དེ་ནི་གཞན་སྲོག་ལའང་
མཚུངས་པའི་ཕྱིར། གཉིས་པ་ལ། ངེས་གཟུང་ལ་དཔྱད་ནས་
ལྡོག་ཁྱབ་གྲུབ་པ་དགག མི་མཐུན་ཕྱོགས་མ་གྲུབ་པས་ལྡོག་འབྲེལ་
མ་གྲུབ་པ། དོན་བསྡུ་བའོ། །དང་པོ་ལ། ཐལ་བ་དགོད་པ་དང་།
— 755 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
་
ས་
རྩོལ་པ་སྤང་པའོ། ། །
དང་པོ་ནི། སྲོག་ ལྡན་གྱི་ལུས་ སུ་ ཚད་མས་དམིགས་ པའི་་
རྟགས་ཀྱིས་གསོན་ལུས་གང་ཟག་གི་བདག་བཅས་སུ་སྒྲུབ་པའི་འདི་
འདྲ་བའི་ལྡོག་ཁྱབ་མི་འཁྲུལ་པར་མ་གྲུབ་པ་མིན་པར་ཐལ། དེའི་
རྟབས་ཀྱིས་དེ་སྒྲུབ་ཀྱི་རྗེས་འགྲོའི་ཁྱབ་པ་མེད་པ་ལས་སོ། ། ཁྱབ་སྟེ།
ཆོས་མཐུན་སྦྱོར་གྱི་སྒྲུབ་ངག་དང་། མི་མཐུན་ཕྱོགས་གྱི་སྒྲུབ་ངག་
ཡང་དག་གང་རུང་གཅིག་གིས་རྗེས་སུ་འགྲོ་ལྡོག་གི་ཁྱབ་པ་གཉིས་ཀ་
བསྟན་པར་བརྗོད་པ་དེའི་ཕྱིར་ཏེ། རྗེས་ཁྱབ་དང་ལྡོག་ཁྱབ་གཉིས་
གང་རུང་གཅིག་དངོས་སུ་བརྗོད་པ་ལ་བརྟེན་ནས། ཅིག་ཤོས་མ་སྨྲ་
བ་དེ་ཡང་དོན་གྱིས་གོ་བས་སོ། ། དེ་གོ་སྟེ། རྟགས་དེ་དེ་སྒྲུབ་ཀྱི་
བསྒྲུབ་བྱའི་ཆོས་ མིན་ པ་ མི་ མཐུན་ཕྱོགས་ ཁོ་ ན་ ཉིད་ ལས་ ཡོད་ པ།
རྣམ་པར་བཅད་པ་ཞེས་པའི་ཚིག་འདིས་བསྒྲུབ་བྱ་སྟེ་མཐུན་ཕྱོགས་ལ་
གནས་པར་བརྗོད་པ་ཡིན་པ་དེ་ཉིད་ཀྱི་ཕྱིར། གཞན་ཡང་། སྲོག་
ལྡན་གྱི་ལུས་དེ་ཆོས་ཅན། ཁྱོད་གསོན་ལུས་ གང་ཟག་གི་བདག་
བཅས་སུ་སྒྲུབ་པའི་མཐུན་ཕྱོགས་ལ་ཡོད་པར་སྒྲུབ་པ་ལས་གཞན་ཅི་
འདྲ་ཞིག་ཀྱང་མི་འཐད་པར་ཐལ། ཁྱོད་དེ་སྒྲུབ་ཀྱི་མཐུན་ཕྱོགས་ལ་
ཡོད་ པ་ བཀག་ པ་ དེ་ ཉིད་འགོག་ པར་ བྱེད་ པ་ ནི་ རིགས་ པའི་ ཕྱིར།
རྟགས་གསལ་ཁས་བླངས། གཉིས་པ་ལ། དངོས་མེད་ལ་རྟགས་
ལྡོག་པ་དགག་མི་རིགས་པར་ཐལ་བ་དང་། དངོས་མེད་ལ་ཐ་སྙད་
རྒྱུན་ཆད་པར་ཐལ་བ་དང་། རང་ལ་མཚུངས་པ་སྤང་བའོ། །
དང་པོ་ནི། ཁོ་ན་རེ། སྲོག་ལྡན་གྱི་ལུས་དེ་གསོན་ལུས་གང་
ཟག་གི་བདག་བཅས་སུ་སྒྲུབ་པའི་ལྡོག་ཁྱབ་ཡིན་ཏེ། དེ་དེ་སྒྲུབ་ཀྱི་
བསྒྲུབ་བྱའི་ཆོས་མིན་སྟེ། དེ་སྒྲུབ་ཀྱི་མི་མཐུན་ཕྱོགས་ཁོ་ན་ཉིད་ལ་
མེད་པའི་ཕྱིར་ཏེ། དེ་དེ་སྒྲུབ་ཀྱི་མཐུན་ཕྱོགས་གང་ཟག་གི་བདག་
- 756 -



རྣམ་འགྲེལ་ལེའུ་བཞི་བའི་ཊཱིཀྐ
ལས་ལྡོག་པ་མེད་པ་དེས་ནའི་ཕྱིར་ཏེ། དེ་སྒྲུབ་ཀྱི་བསྒྲུབ་བྱའི་ཆོས་
གང་ཟག་གི་བདག་དངོས་པོར་མེད་པའི་ཕྱིར། ཁྱབ་སྟེ། དངོས་
པོར་ མེད་ ན་ དགག་ སྒྲུབ་ ཀྱི་ གཞིར་ མི་ རུང་ བས་ ཁྱབ་ པའི་ ཕྱིར་ ཏེ།
དགག་སྒྲུབ་བྱེད་པའི་གཞི་ཡིན་ན་རང་མཚན་ཡིན་དགོས་པའི་ཕྱིར་ཞེ་
ན། སྲོག་ལྡན་གྱི་ལུས་སུ་ཚད་མས་དམིགས་པ་ཆོས་ཅན། ཁྱོད་
གང་ཟག་གི་བདག་ལས་ལྡོག་པ་མེད་བཅས་གང་ཟག་གི་བདག་ལས་
ལྡོག་པར་འདོད་པ་དེ་ཉིད་ནི་ཅི་ལྟར་ཡང་འགོག་མི་རིགས་པར་ཐལ།
གང་ཟག་གི་བདག་དངོས་པོར་མེད་པའི་ཕྱིར། འཁོར་གསུམ་ཁས་
བླངས་ཏེ། དངོས་མེད་ལ་ཆོས་གང་ཡང་འཇུག་པ་དང་ལྡོག་པར་
འདོད་མི་རིགས་པར་ཁྱོད་ཀྱིས་ཁས་བླངས་པའི་ཕྱིར། གཞན་ཡང་།
སྲོག་ལྡན་གྱི་ལུས་ཆོས་ཅན། གང་ཟག་གི་བདག་ལ་ཡོད་པར་སྒྲུབ་
རིགས་པ་ཡིན་པར་ཐལ། དེ་ལས་ལྡོག་པ་མེད་པའི་ཕྱིར། དེས་ན་
རིགས་ཅན་པ་ཆོས་ཅན། བླུན་པོ་ཡི་ནི་དཔྱད་པ་ལ་ལྟོས་པ་ཅན་
ཡིན་པར་ཐལ། དངོས་པོར་ཡོད་པའི་སྲོག་གང་ཟག་གི་བདག་མེད་
ནའང་དེ་ལ་ཡོད་པ་ཡིན་ལ། སྲོག་དེ་དངོས་པོར་མེད་པ་བདག་
མེད་ལ་ཡོད་པའང༌། དེ་ལ་ཡོད་པ་མིན་ནོ། ཞེས་སྨྲ་བའི་གང་
ཟག་ཡིན་པའི་ཕྱིར། གཞན་ཡང་། གལ་ཏེ་སྲོག་དེ་གང་ཟག་གི་
བདག་ ལས་ ལྡོག་ པ་ མེད་ ན། གཏན་ ཚིགས་ སྲོག་ དེ་ ཆོས་ ཅན།
ཁྱོད་གསོན་ལུས་གང་ཟག་གི་བདག་བཅས་སུ་སྒྲུབ་པའི་མཐུན་ཕྱོགས་
འཇུག་པར་འདོད་དམ་ཅི་སྟེ་འདོད་རིགས་པར་ཐལ། ཁྱོད་དེ་ལས་
ལྡོག་པ་མེད་པའི་ཕྱིར། ཁོ་ན་རེ། མ་ཁྱབ་སྟེ། སྲོག་དེ་གང་ཟག་
གི་བདག་ལ་འཇུག་པ་དེ་ཡང་མིན་ནོ་ཞེ་ན། སྲོག་ལྡན་དེ་ཆོས་ཅན།།
ཅི་སྟེ་ཁྱོད་གང་ཟག་གི་བདག་ལ་འཇུག་པ་འགོག་མི་རིགས་པར་ཐལ།
ཁྱོད་ཕྱོགས་སྔ་མ་དེའི་ཕྱིར། ཁྱབ་སྟེ། དེ་ལ་ལྡོག་པས་བཀག་པ་ནི་ ་
པ་དང་ 757 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཡིན་ ན། དེ་ ལ་ འཇུག་ པའི་ འདི་ ཉིད་ ཡིན་ དགོས་ པའི་ ཕྱིར།
གཉིས་ པ་ ནི། དངོས་ མེད་ ལ་ དཔྱོད་ པའི་ སྐབས་ འདིར་ ནི།
རིགས་ པ་ ཅན་པས་ཅི་ཡང་མི་སྨྲ་བའི་བརྟུལ་ཞུགས་ཐོབ་པར་ཐལ།
སྒྲུབ་པ་དང་ནི་བཀག་པའི་ཐ་སྙད་མ་གཏོགས་པར། སྒྲ་ལས་བྱུང་
པའི་ཐ་སྙད་གཞན་ཕུང་གསུམ་པ་ཡོད་པ་མིན་ལ། དགག་སྒྲུབ་ཀྱི་
ཐ་སྙད་དེ་ཡང་དངོས་མེད་པོར་པ་ལ་འཇུག་པ་མེད་པའི་ཕྱིར། ཕྱི་
མ་དངོས། གཞན་ཡང༌། རིགས་པ་འདི་ཡིས་འགྲོ་བ་ཤེས་བྱ་འདི་
ལ་བུམ་པ་དགག་པའི་དོན་ནི་མེད་པར་སྒྲུབ་པར་འགྱུར་བར་ཐལ།
དེ་ཡོད་པའི་གཞི་རྣམས་ལ་དེ་དགག་པའི་གཞི་མེད་བུམ་པ་དེ་ནི་མེད་
པའི་གཞི་ལའང་དེ་དགག་ཏུ་ཡོད་པ་མ་ཡིན་པའི་ཕྱིར། ཁོ་ན་རེ།
གལ་ཏེ་བུམ་པའི་དགག་གཞི་མེད་པར་ཐལ་བའི་སྐྱོན་མེད་དེ། བུམ་
པ་དེ་ཡུལ་དུས་ལ་ལྟོས་ནས་འགོག་པའི་ཕྱིར་ཞེ་ན། དེ་མི་འཐད་
པར་ ཐལ། ཅི་ལྟར་དེ་ཡོད་ པའི་ཡུལ་ དུས་དེ་ལྟར་ཡང་ནི་དེ་མི་་
འགོག ཅི་ལྟར་དེ་མེད་པའི་ཡུལ་དུས་དེ་ལྟར་ཡང་ནི་དེ་འགོག་པར་
མི་འགྱུར་པའི་ཕྱིར། གསུམ་པ་ལ། དགག་སྒྲུབ་ཀྱི་དངོས་རྟེན་སྒྲ་
དོན་དུ་སྒྲུབ་པ་དང་། རང་མཚན་ཡིན་པ་དགག་པ་དང༌། སྒྲ་
དོན་ལ་དགག་སྒྲུབ་བྱེད་པའི་ཚུལ་ལོ། །
དང་པོ་ནི། ཡོད་པ་རྣམས་ལ་དགག་པ་མེད། ཅེས་པར།
དགག་སྒྲུབ་ ཀྱི་ ཐ་སྙད་ རྒྱུན་ ཆད་ པར་ ཐལ་ བའི་ སྐྱོན་ བསྟན་ པ་ ལ།
ཁོ་ན་རེ། སྐྱོན་དེ་ཁྱོད་རང་ལ་ཡང་ཡོད་དེ། ཆོས་དེ་ཡོད་ན་ཆོས་
དེ་སྒྲུབ་མི་དགོས་ཤིང༌། དགག་མི་ནུས། ཆོས་མེད་ན་ཆོས་དེ་
དགག་ མི་ དགོས་ ཤིང༌། སྒྲུབ་ མི་ ནུས་ པའི་ ཕྱིར། དེས་ ན།
དགག་སྒྲུབ་བྱེད་པའི་གཞི་ཡིན་ན་ རང་མཚན་ཡིན་དགོས་སོ་ཞེ་ན།
རྩོད་པ་འདི་ནི་དངོས་པོ་ལ་གནས་པའི་དགག་སྒྲུབ་དང་། ཚད་
ཡ་ 758 ལས་



རྣམ་འགྲེལ་ལེའུ་བཞི་བའི་ཊཱིཀྐ
མའི་དགག་སྒྲུབ་མ་ཕྱེད་པའི་རྩོད་པའོ། ། ཕྱི་རོལ་རང་མཚན་ཁོ་ན་
དགག་ སྒྲུབ་བྱེད་པའི་རྟེན་ དུ་ རིགས་ པ་ མ་ ཡིན་པར་ཐལ། དེ་ལ་
གོང་དུ་གནོད་བྱེད་བསྟན་ཟིན་པ་དེའི་ཕྱིར། ཆོས་ཅན། ངེད་ལ་
དགག་སྒྲུབ་ཀྱི་ཐ་སྙད་རྒྱུན་ཆད་པར་ཐལ་བའི་སྐྱོན་མེད་དེ། སྒྲའི་
སྟེང་དུ་རྟག་མི་རྟག་ལ་དགག་སྒྲུབ་བྱེད་པའི་རྟོགས་པ་དེས་སྒྲའི་སྟེང་
དུ་རྟག་མི་རྟག་ལ་དགག་སྒྲུབ་བྱེད་པའི་རྟེན་སྐབས་འདིར། སྒྲ་དོན་
ལ་བརྟེན་ནས་སྒྲའི་སྟེང་དུ་མི་རྟག་པ་སྒྲུབ་པ་དང་། རྟག་པ་དགག་
པ་ཐམས་ཅད་བྱེད་པར་འདོད་པ་ཡིན་པའི་ཕྱིར། ཁོ་ན་རེ། དེ་
ལྟར་བྱེད་ན། སྒྲ་དོན་དེ་ལ་དབྱེ་ན་དུ་ཡོད་ཅེ་ན། སྒྲ་དོན་ཆོས་
ཅན། ཁྱོད་ལ་གསུམ་དུ་ཡོད་དེ། ཁྱོད་ལ་དངོས་པོ་ལ་བརྟེན་པའི་
སྒྲ་དོན། དངོས་ མེད་ལ་ བརྟེན་པའི་སྒྲ་དོན། དེ་གཉིས་ ཀ་ལ་
བརྟེན་པའི་སྒྲ་དོན་རྣམས་སུ་ཡོད་པའི་ཕྱིར། ཁོ་ན་རེ། སྒྲའི་སྟེང་
དུ་དགག་སྒྲུབ་བྱེད་པའི་རྟེན་རང་མཚན་མ་ཡིན་ན། སྒྲའི་སྟེང་དུ་
རྟག་མི་རྟག་ལ་དགག་སྒྲུབ་བྱེད་པ་མི་འཐད་དོ་ཞེ་ན། དེའི་སྐྱོན་
མེད་དེ། དང་པོར་སྒྲ་གྲུབ། དེ་རྗེས་སྒྲའི་སྟེང་གི་བྱས་པ་གྲུབ།
དེ་རྗེས་དེའི་སྟེང་གི་མི་རྟག་པ་གྲུབ་པ་དེ་འདྲའི་རིམ་པ་དོན་ལ་མེད་
ནའང༌། སྒྲའི་སྟེང་དུ་རྟག་མི་རྟག་ལ་དགག་སྒྲུབ་བྱེད་པའི་རྟོག་པ་
ལ། དང་པོར་ཆོས་ཅན་སྒྲ་དེ་གྲུབ། དེ་རྗེས་དེའི་སྟེང་གི་བྱས་པ་
གྲུབ་པ་དེ་དང་ནི་འབྲེལ་པར་སྣང་བ་ལ་བརྟེན་ནས། སྒྲའི་སྟེང་དུ་
རྟག་མི་རྟག་ལ་དགག་སྒྲུབ་བྱེད་པ་ཡིན་པའི་ཕྱིར། ཁོ་ན་རེ། རྟེན་
ནས་འདིར་ནི་བསྒྲུབ་པ་དང་། ཞེས་སྒྲའི་སྟེང་ཏུ་ རྟག་མི་རྟག་ལ་
དགག་སྒྲུབ་བྱེད་པའི་རྟོག་པས། སྒྲ་དོན་ལ་བརྟེན་ནས་སྒྲའི་སྟེང་དུ་
རྟག་མི་རྟག་ལ་དགག་སྒྲུབ་བྱེད་པ་མི་འཐད་པར་ཐལ། སྒྲ་དོན་
མེད་པའི་ཕྱིར་ཞེ་ན། སྒྲ་དོན་དེ་ཡང་ཆོས་ཅན། ཁྱོད་ཡོད་ཅེས་ཐ་
– 759 -
ན་
•
•，
..'
• :：
་
，
་
，
:
，
•
：
་.：
.:. *
：：
;
：
|: :་：
，
༈ ་ ：: .'' ༤༣༩
.： •
- •
• •
：";
：;::
-
vབཀE
:
༈
•.•
- -
-.
：. ་
་
་
:. : ，
་
: ，
་
：



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
-
-
--
-
，
སྙད་དོན་མཐུན་རྟེན་པར་འདོད་དེ། རྗོད་བྱེད་ཀྱི་སྒྲ་འཇུག་པ་ཉིད་
ལས་ཁྱོད་ཡོད་པར་འདོད་པའི་ཕྱིར། གཉིས་པ་ནི། ཡུལ་ལ་སྦྱར་
བ་དང་ཡུལ་ཅན་ལ་སྦྱར་བ་གཉིས་ཀྱིས་ཤེས་པར་བྱའོ། ། །
དང་པོ་ནི། སྒྲ་དོན་ལ་བརྟེན་ནས་དགག་སྒྲུབ་བྱེད་པ་དེ་ལྟ་
མིན་པར་རྟོག་པས་རང་མཚན་སྣང་ཡུལ་དུ་བྱས་པའི་སྒོ་ནས་དགག་
སྒྲུབ་བྱེད་ན། འོ་ན། སྒྲའི་སྟེང་དུ་རྟག་མི་རྟག་ལ་དགག་སྒྲུབ་བྱེད་
པའི་རྟོག་པ་ཆོས་ཅན། སྒྲ་ལ་སོགས་པའི་དོན་རྣམས་ཀྱི་སྟེང་དུ་
ཆོས་ བྱས་ པ་ ཅིག་ བསྒྲུབ་ པས་ སམ་ མ་ བྱས་ པ་ གཅིག་ བཀག་ པ་ ན།
མི་རྟག་པ་ལ་སོགས་པའི་བདག་ཉིད་ ཐམས་ཅད་བསྒྲུབས་པ་དང་།
རྟག་པ་ལ་སོགས་པ་ཐམས་ཅད་བཀག་པར་འགྱུར་བར་ཐལ། སྒྲ་
རང་མཚན་པ་སྣང་ཡུལ་དུ་བྱས་པའི་སྒོ་ནས། སྒྲའི་སྟེང་དུ་བྱས་མི་
རྟག་ལ་དགག་སྒྲུབ་བྱེད་པའི་རྟོག་པ་གང་ཞིག སྒྲའི་སྟེང་གི་བྱས་མི་
རྟག་བདག་ཉིད་ཐ་དད་མེད་པར་གྲུབ་བདེ་རྫས་གཅིག་ཡིན་པའི་ཕྱིར།
ཕྱི་ མ་ མ་ གྲུབ་ སྟེ། དེ་ རྣམས་ རྫས་ ཐ་ དད་ ཡིན་ པའི་ ཕྱིར་ ཞེ་ ན།
གཞན་སྒྲུབ་པ་བཞིན་སྒྲུབ་པ་ནི། ཆོས་ཅན་གཅིག་ལ་འདུ་མི་འགྱུར།
ཞེས་བཏོན་ནས། བྱས་པ་ཡིན་པར་སྒྲུབ་པ་དང་ནི་མི་རྟག་པ་ཡིན་
པར་སྒྲུབ་པ་དག་ཆོས་ཅན། སྒྲ་གཅིག་ལ་གཞི་མཐུན་དུ་འདུ་བར་
མི་ འགྱུར་ བར་ ཐལ། བྱས་་ མི་ རྟག་ རྫས་ ཐ་དད་ ཡིན་ པའི་ ཕྱིར།
དཔེར་ན་བུམ་སྣམ་རྫས་གཞན་ཡིན་པས་བུམ་པ་ཡིན་པར་སྒྲུབ་པ་
དང་། སྣམ་བུ་ཡིན་པར་སྒྲུབ་པ་ཆོས་ཅན་གཅིག་ལ་གཞི་མཐུན་དུ་
འདུ་བར་མི་འགྱུར་བ་བཞིན་ནོ། ། ཡང་སྒྲ་ལ་སོགས་པའི་དོན་རྣམས་
ཀྱི་ནང་ནས་སྒྲའི་སྟེང་དུ་རྟག་པ་དང་མ་བྱས་པ་ལ་སོགས་པའི་དོན་
རྣམས་ཀྱི་ནང་ནས་གཅིག་རྟག་པ་བཀག་པས་ན། མ་བྱས་པ་ལ་
སོགས་ པའི་ བདག་ ཉིད་ ཐམས་ ཅད་ བཀག་ པར་ འགྱུར་ པར་ ཐལ།
- 760 ཡ་



རྣམ་འགྲེལ་ལེའུ་བཞི་བའི་ཊིཀྐ
རྟགས་ སྔར་ གྱི་དེ་ གཉིས་ ཀྱི་ཕྱིར། ཁོ་ན་རེ། ཕྱི་ མ་ མ་ གྲུབ་ སྟེ།
དེ་གཉིས་རྫས་ཐ་དད་ཡིན་པའི་ཕྱིར་ཞེ་ན། གཞན་བཀག་པ་བཞིན་
དགག་པ་དག ། ཆོས་ཅན་གཅིག་ལ་འདུ་མི་འགྱུར། ཞེས་
བཏོན་ནས་ཆོས་ཅན། བྱས་པ་མིན་པ་དགག་པ་དང་། མི་རྟག་པ་
མིན་པ་དགག་པ་དག་ཆོས་ཅན་གཅིག་གཞི་མི་མཐུན་དུ་འདུ་བར་མི་
འགྱུར་བར་ཐལ། སྒྲའི་སྟེང་གི་བྱས་མི་རྟག་རྫས་ཐ་དད་ཡིན་པའི་
ཕྱིར། དཔེར་ན་བུམ་ སྣམ་རྫས་གཞན་ཡིན་པས་བུམ་པ་མིན་པ་
བཀག་པ་དང་། སྣམ་བུ་མིན་པ་བཀག་པ་ཆོས་ཅན་གཅིག་ལ་གཞི་
མཐུན་དུ་འདུ་བར་མི་འགྱུར་བ་བཞིན་ནོ། །གསུམ་པ་ལ། དགག་
སྒྲུབ་བྱེད་པའི་རྟོག་པ་ལ་སྣང་ཚུལ་དང་། དེ་ལ་ཐ་སྙད་པའི་ཚད་མ་
མི་གནོད་པ་དང་། ཚད་མ་གཞན་་༌༌ མི་ལྟོས་པར་སྣང་ལ་འཁྲུལ་
བར་མི་ཤེས་པའི་རྒྱུ་མཚན་ནོ། །
དང་པོ་ན། དེ་ལྟ་མིན། ཞེས་ སོགས་ཀྱིས། རྟོག་པས་
རང་མཚན་སྣང་ཡུལ་དུ་བྱེད་པ་ལ་གནོད་བྱེད་བསྟན་ནས། མི་བྱེད་
པའི་རྒྱུ་མཚན་སྟོན་པ་ནི་སྒྲའི་སྟེང་དུ་རྟག་མི་རྟག་ལ་དགག་སྒྲུབ་བྱེད་
པའི་རྟོག་པ་ཆོས་ཅན། ཁྱོད་རང་མཚན་སྣང་ཡུལ་དུ་བྱེད་པའི་སྒོ་
ནས་སྒྲའི་སྟེང་དུ་རྟག་མི་རྟག་ལ་དགག་སྒྲུབ་བྱེད་པ་མིན་ཏེ། ལྡོག་
པ་སྣ་ཚོགས་པའི་ཆོས་ཀྱི་གཞིར་གྱུར་པའི་ཆོས་ ཅན་སྒྲ་གཅིག་གི་་་
དབང་དུ་བྱས་ཏེ། གཅིག་མི་རྟག་པ་སྒྲུབ་པ་ན་མི་རྟག་པ་དེ་སྒྲ་ལ་
གསར་དུ་བརྟེན་པ་དང༌། བྱས་པ་སོགས་གཞན་རྣམས་སྒྲུབ་ཀྱང་མི་
སྒྲུབ། འགོག་ ཀྱང་ མི་ འགོག་ པའི་ བཏང་ སྙོམས་ པ་ ལྟ་ བུ་ དང་།
སྒྲའི་སྟེང་དུ་གཅིག་རྟག་པ་འགོག་པ་ན། སྒྲ་དེ་རྟག་པ་ཡིས་གསར་
དུ་དབེན་པ་དང་། དེ་ལས་གཞན་མ་བྱས་པ་སོགས་ཀྱིས་དབེན་པ་
ལ་ལྟོས་པ་བཏང་སྙོམས་པ་ལྟ་བུར་སྣང་པའི་རྟོག་པ་ཡིན་པའི་ཕྱིར།
- 761 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གཉིས་པ་ནི། ཁོ་ན་རེ། དགག་སྒྲུབ་བྱེད་པའི་དངོས་རྟེན་རང་
མཚན་མ་ཡིན་ན། དགག་སྒྲུབ་བྱེད་པའི་རྟོགས་པའི་སྣང་ཡུལ་ལ་
ཚད་མས་གནོད་པར་འགྱུར་རོ་ཞེ་ན། མི་འགྱུར་ཞེས་ སྟོན་པ་ནི།
རང་རྒྱུ་ཐོག་མ་མེད་པའི་བག་ཆགས་ལས་བྱུང་བའི་འཇིག་རྟེན་གྱི་
དགག་སྒྲུབ་བྱེད་པའི་རྟོག་པའི་སྣང་ཡུལ་གྱི་དོན་ལ་ཚད་མས་གནོད་
པར་མི་འགྱུར་ཏེ། སྣང་ཡུལ་དངོས་པོར་མེད་པ་ཡི་ནི་དོན་ཅན་གྱི་
དགག་སྒྲུབ་བྱེད་པའི་རྟོག་བློས་དགག་སྒྲུབ་ཀྱི་ཐ་སྙད་ཇི་ལྟར་བསྟན་
པ་དེ་བཞིན་ཉིད་དེ་ལ་དོན་དམ་དཔྱོད་བྱེད་ཀྱི་རིགས་ པས་མ་་་་་
བརྟགས་པར་ཀུན་རྫོབ་ཙམ་དུ་ལྡོག་པ་ཐ་དད་པ་ཡི་དོན་ལ་བརྟེན་
པའི་དགག་སྒྲུབ་ཀྱི་ཐ་སྙད་ཁས་ལེན་པའི་ཕྱིར། དེས་ན་དོན་གཅིག་
ལ་ཡང་དགག་སྒྲུབ་ཀྱི་ཐ་སྙད་དུ་མི་འཇུག་སྟེ། བུམ་པ་ལ་ཆུ་སྐྱོར་
བའི་དོན་བྱེད་མི་ནུས་པ་དེས་ལས་ཐ་དད་ནས་ཆུ་སྐྱོར་བའི་དོན་བྱེད་
ནུས་ཞེས་པའི་ཐ་སྙད་དང༌། གྲང་བ་སྐྱོབ་པའི་དོན་བྱེད་ནུས་པ་དེ་
ལས་ཐ་དད་ནས་གྲང་བ་སྐྱོབ་པའི་དོན་བྱེད་ནུས་པ་མིན་ཞེས་པའི་ཐ་
སྙད་གཉིས་འཇུག་པའི་ཕྱིར་ཏེ། བུམ་པ་དེ་ཆུ་སྐྱོར་བ་དེའི་འབྲས་
བུ་ཅན་དང་། གྲང་བ་སྐྱོབ་པ་དེའི་འབྲས་བུ་མེད་པ་ཅན་ཡིན་པའི་
ཕྱིར། གསུམ་པ་ནི། མེད་ པ་ཡི་ནི་དོན་ཅན་གྱི། ཞེས་ པའི་
སྐབས་སུ། སྒྲའི་སྟེང་དུ་མི་རྟག་པ་བསྒྲུབ་པ་དང་། རྟག་པ་འགོག་
པའི་རྟོག་པའི་སྣང་ཡུལ་དངོས་པོར་མེད་པར་ཁས་བླངས་པ་ལ། ཁོ་
ན་རེ། འོ་ན། རྟོག་པ་དེ་གཉིས་ལ་བརྟེན་ནས་རང་གི་འཇུག་ཡུལ་
རང་མཚན་མི་ཐོབ་པར་ཐལ། རྟོག་པ་དེ་གཉིས་ཀྱི་སྣང་ཡུལ་དངོས་
པོར་མེད་པའི་ཕྱིར་ཞེ་ན། མ་ཁྱབ་སྟེ། ཅེས་སྟོན་པ་ནི། རང་
མིན་ལས་ཐ་དད་པའི་རང་མཚན་ལ་བརྟེན་པ་ཅན་གྱི་སྒྲའི་སྟེང་དུ་མི་
རྟག་པ་གསར་དུ་འཕེལ་བ་ལྟ་བུར་བྱེད་པའི་རྟོག་པ་བསླད་པ་དེ་དང་།
ཨ- 762 པས་
H



རྣམ་འགྲེལ་ལེའུ་བཞི་བའི་ཊཱིཀྐ
སྒྲའི ་ སྟེང་དུ་རྟག་པ་གསར་དུ་འ གྲིབ་ པ་ལྟ་བུར་བྱེད་ པ་ ཡི་ རྟོག་ པ་
བསླད་པ་དེ་དག་གི་ཆོས་ཅན། ཁྱོད་རང་མཚན་སྣང་ཡུལ་དུ་བྱེད་
པ་དེ་དང་ལྡན་པ་ཉིད་མིན་ཡང་། རང་གི་འཇུག་ཡུལ་རང་མཚན་
མཐོང་པའི་སྒོ་ནས་རང་གི་འཇུག་ཡུལ་རང་མཚན་ཐོབ་པ་ལ་སྦྱོར་
བར་བྱེད་དེ། ཁྱོད་རང་གི་འཇུག་ཡུལ་རང་མཚན་ལ་བརྒྱུད་ནས་
འབྲེལ་བའི་རྒྱུ་མཚན་འགའ་ལས་རང་གི་འཇུག་ཡུལ་ཐོབ་པར་ནུས་པ་
ཡིན་ པའི་ ཕྱིར་། བསླད་ པ་ དེ་ དང་ དེ་ དག་ གིས། ཞེས་ པར།
སྒྲའི་ སྟེང་དུ་རྟག་མི་རྟག་ལ་དགག་སྒྲུབ་བྱེད་པའི་རྟོག་པ་དེ་དག་་
འཁྲུལ་ཤེས་སུ་ཁས་བླངས་པ་ལ་དེ་གཉིས་འཁྲུལ་བར་ཁོ་རང་གིས་མི་
ཤེས་པའི་རྒྱུ་མཚན་ཅི་ཡིན་ཞེ་ན། རྟོག་པ་དེ་དག་ཆོས་ཅན། རང་
ཉིད་བསླད་པའང་རང་ཉིད་ཀྱིས་ཤེས་པ་མ་ཡིན་ཏེ། སྣང་བཏགས་
སོ་ སོར་མ་ཕྱེ་པའི་རྟོག་བློ་ཡིན་པ་དེས་ནའི་ཕྱིར། གཉིས་པ་མི་་
མཐུན་ཕྱོགས་ མ་ གྲུབ་ པས་ ལྡོག་འབྲེལ་མ་གྲུབ་པ་ལ། སྲོག་་་་
བདག་མེད་ཁོ་ན་ལས་ལྡོག་ པ་ མ་ གྲུབ་ པ། དེ་གྲུབ་ ཀྱང་ བདག་་་་
བཅས་སུ་མི་འགྲུབ་པའོ། ། དང་པོ་ལ། བུམ་པ་སོགས་བདག་མེད་
དུ་མི་འགྲུབ། གསོན་ལུས་བདག་བཅས་སུ་མི་འགྲུབ་པའོ། །
དང་པོ་ནི། ་ མ་ ཡིན་ ལྡོག་པ་ཅན་ཡིན་ཡང་། ཞེས་ པའི་་
སྐབས་སུ། སྲོག་ལྡན་གྱི་ལུས་སུ་ཚད་མས་དམིགས་པ་དེ་གསོན་ལུས་
གང་ཟག་གི་བདག་བཅས་སུ་སྒྲུབ་ པའི་ལྡོག་ཁྱབ་རྐྱང་པ་ ཅན་གྱི་་་
རྟགས་ཡང་དག་ཏུ་ཁས་བླངས་བྱུང་བ་ལ། དེའི་རྒྱུ་མཚན་དྲིས་པས།
དེ་དེ་ཡིན་ཏེ། དེ་དེ་སྒྲུབ་ཀྱི་ཕྱོགས་ཆོས་གང་ཞིག དེ་དེ་སྒྲུབ་ཀྱི་
མི་མཐུན་ཕྱོགས་ ཁོ་ན་ལས་ལྡོག་པའི་ཕྱིར་ཏེ། དེ་དེ་སྒྲུབ་ཀྱི་མི་་
མཐུན་ཕྱོགས་ལས་ཟློག་པ་གང་ཞིག དེ་དེ་སྒྲུབ་ཀྱི་མཐུན་ཕྱོགས་
ལས་ལྡོག་པ་མེད་པའི་ཕྱིར་ཏེ། དེ་སྒྲུབ་ཀྱི་མཐུན་ཕྱོགས་དངོས་པོར་
- 763 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མེད་པའི་ཕྱིར། ཁྱབ་སྟེ། དངོས་པོར་མེད་ན་དགག་སྒྲུབ་ཀྱི་་
གཞིར་མི་རུང་བས་ཁྱབ་པའི་ཕྱིར་ཟེར་ན། སྲོག་ལྡན་གྱི་ལུས་སུ་
ཚད་མས་དམིགས་པ་དེ། དེ་སྒྲུབ་ཀྱི་ལྡོག་པ་རྐྱང་པ་ཅན་གྱི་རྟགས་
ཡང་དག་ཡིན་ན། ཁས་བླངས་ནང་འགལ་བའི་སྐྱོན་ཡོད་ཅེས་སྟོན་
པ་ལ། ཡོད་ཉིད་ སྒྲུབ་བྱེད་འཇུག་ པའི་ ཕྱིར། ཞེས་སོགས་་་་་་་
གསུངས། དེ་སྒྲུབ་ཀྱི་མཐུན་ཕྱོགས་དངོས་པོར་མེད་དུ་ཆུག་ཀྱང་།
ཁས་བླངས་ནང་འགལ་བའི་སྐྱོན་ཡོད་ཅེས་སྟོན་པ་ལ། མེད་ལས་ལྡོག་
པ་མེད་ན་ཡང་། ཞེས་སོགས་གསུངས། དེ་དེ་སྒྲུབ་ཀྱི་ལྡོག་པ་རྐྱང་
པ་ཅན་གྱི་རྟགས་ཡང་དག་ཡིན་པ་འགོག་པ་ལ། ཡོད་པ་ལ་འགལ་
བ་མཐོང་ན། ཞེས་སོགས་གསུངས། དེའི་ཚུལ་ནི། ཆོས་ཅན།
བུམ་པ་དེ་ལ་གང་ཟག་གི་བདག་མེད་པར་ངེས་པ་མིན་པར་བདག་
ཡོད་དམ་སྙམ་པའི་ཐེ་ཚོམ་སྐྱེ་རིགས་པར་འགྱུར་བར་ཐལ། གསོན་
ལུས་ དང༌ བུམ་ པ་ གཉིས་ བདག་ ཡོད་ མེད་ མཚུངས་ པ་ གང་ ཞིག
གསོན་ལུས་ལ་བདག་ཡོད་པ་ཉིད་དུ་སྒྲུབ་པར་བྱེད་པའི་རྟགས་ཡང་
དག་འཇུག་པའི་ཕྱིར། ཕྱི་མ་ཁས། གསལ་བ་ཡང་ཁས། ཁོ་ན་
རེ། བུམ་པ་ལ་བདག་མེད་པར་ཐལ། དེ་ལ་བདག་མེད་པར་
སངས་རྒྱས་པས་ཁས་བླངས་པའི་ཕྱིར་ཞེ་ན། དེ་དོན་ལ་ཡིན་མོད།
ཁྱོད་ལ་ཁས་བླངས་ནང་འགལ་ཏེ། ཆོས་ཅན། སངས་རྒྱས་པས་
བུམ་པ་ལ་བདག་མེད་པར་ཁས་བླངས་པ་ལས། བུམ་པ་ལ་བདག་
མེད་པ་ཉིད་ཀྱང་རིགས་པ་མ་ཡིན་པར་ཐལ། སངས་རྒྱས་པས་བུམ་
པ་ལ་བདག་མེད་པར་ཁས་བླངས་པའི་ཁས་བླངས་དེའི་ཞེན་དོན་ཚད་
མས་གྲུབ་པ་མིན་པའི་ཕྱིར། རྟགས་ཁས། བསྒྲུབ་བྱ་མེད་ལས་
ལྡོག་མེད་པ། ཞེས་ པའི་དམ་བཅའ་ཁས་བླངས་ནང་འགལ་གྱི་
གནོད་པ་སྟོན་པ་ནི། རིགས་པ་ཅན་པ་ཁྱོད་བདག་དངོས་པོར་མེད་
ཨ- 764 ཕ



རྣམ་འགྲེལ་ལེའུ་བཞི་བའི་ཊཱིཀྐ
པའི་རྒྱུ་མཚན་གྱིས་སྲོག་བདག་ལས་ལྡོག་པ་མེད་པར་ཁས་བླངས་ན་
བདག་དངོས་པོར་མེད་པའི་རྒྱུ་མཚན་གྱིས་སྲོག་དེ་བདག་ལས་ལྡོག་པ་
མེད་པས་མ་ཁྱབ་མོད། ཁྱབ་ཏུ་ཆུག་ན་ཡང༌། སྲོག་བདག་ལས་
ལྡོག་པ་མེད་ པ་དང་། བདག་ལྟར་མི་རུང་བར་ཁས་བླངས་ པ་་་་
འགལ་ཏེ། སྲོག་དེ་གསོན་ལུས་བདག་བཅས་སུ་སྒྲུབ་པའི་མཐུན་
ཕྱོགས་བདག་ལས་ལྡོག་མི་ལྡོག་ཐེ་ཚོམ་ཟ་བའི་ཕྱིར། འདོད་ན།
དེ་ཆོས་ཅན། ཁྱོད་གསོན་ལུས་བདག་བཅས་སུ་སྒྲུབ་པའི་མི་མཐུན་
ཕྱོགས་བདག་མེད་ལས་ལྡོག་པར་ཡང་ཐེ་ཚོམ་ཟ་བར་ཐལ། འདོད་
པ་དེའི་ཕྱིར། ཁྱབ་སྟེ། བདག་ཡོད་མེད་ཀྱི་ཕུང་བོ་གཉིས་ལས།
གང་རུང་གཅིག་ལ་ནི་ཡོད་པར་ངེས་བར་གྲུབ་ན་གཞན་ཅིག་ཤོས་
ལས་ནི་ལྡོག་ པར་གྲུབ་དགོས་ཀྱི། བདག་མེད་ལ་ཡང་མ་ མཐོང་
བདག་ལ་ཡང་མ་མཐོང་བ་མི་སྲིད་པའི་ཕྱིར། འདོད་ན། དེ་ཆོས་
ཅན། ཁྱོད་དེ་སྒྲུབ་ཀྱི་ལྡོག་ཁྱབ་མ་ཡིན་པར་ཐལ། ཁྱོད་དེ་སྒྲུབ་ཀྱི་
མཐུན་ ཕྱོགས་ ལས་ ལྡོག་ པ་ ལ་ ཐེ་ཚོམ་ ཟ་ བའི་ ཕྱིར། འདོད་ན།
སྲོག་ལྡན་གྱི་ལུས་སུ་ཚད་མས་དམིགས་པ་ཆོས་ཅན། ཁྱོད་དེ་སྒྲུབ་
ཀྱི་ལྡོག་ཁྱབ་མ་ཡིན་པར་ཐལ། ཁྱོད་དེ་སྒྲུབ་ཀྱི་མི་མཐུན་ཕྱོགས་
ལས་ལྡོག་པ་ལ་ཐེ་ཚོམ་ཟ་བའི་ཕྱིར། སྲོག་ལྡན་གྱི་ལུས་དེ་གསོན་
ལུས་བདག་བཅས་སུ་སྒྲུབ་པའི་མི་མཐུན་ཕྱོགས་ལ་མེད་པའི་རྒྱུ་མཚན་
ཅི་ཡིན་དྲིས་པས། དེ་མེད་དེ། དེ་སྒྲུབ་ཀྱི་མི་མཐུན་ཕྱོགས་བུམ་པ་
ལ་མེད་པའི་ཕྱིར་ཞེ་ན། མ་ཁྱབ་སྟེ། སྲོག་དེ་བུམ་པ་ལ་མ་མཐོང་
བ་ཡིན་ཡང་། སྲོག་དེ་སྐབས་ཀྱི་ཕྱི་རྒོལ་གྱིས་མཐོང་རུང་དུ་མེད་
པའི་བདག་མེད་དག་ལ་ཐེ་ཚོམ་ཟ་བས་ཏེ་མེད་པར་མ་ངེས་པའི་ཕྱིར།
གཞན་ཡང་། སྲོག་དེ་བུམ་པ་ལ་མ་མཐོང་བས་བདག་མེད་ཀྱི་གཞི་
འགར་ཡང་མེད་པའི་ཁྱབ་པ་མེད་དེ། སྲོག་དེ་བདག་མེད་ཀྱི་གསལ་
- 765 ཁ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བ་ཀུན་ལ་ཁྱབ་བྱེད་དུ་ཡོད་པ་མིན་ཡང་། དེའི་རིགས་སུ་གྱུར་པའི་
དོན་ གསོན་ལུས་ལ་ཡོད་པའི་ཕྱིར། དཔེར་ན། མཁྲེགས་ པའི་
རྫས་ རྡོ་རྗེ་ ཕ་ལམ་ མཚོན་གྱིས་མི་ཆོད་ཀྱང་། མཁྲེགས་པའི་རྫས་
ཡིན་ན་མཚོན་གྱིས་མི་ཆོད་པས་མ་ཁྱབ་སྟེ། ཤིང་གི་མཁྲེགས་པ་
མཚོན་ གྱིས་ ཆོད་ པ་ བཞིན་ ནོ། ། གཉིས་ པ་ ནི་། གཞན་ ཡང༌།
སྲོག་ཆོས་ཅན། ཁྱོད་བདག་མེད་ལ་ཡོད་དམ་སྙམ་པའི་ཐེ་ཚོམ་གང་
ལས་ཀྱང་ལྡོག་པར་འགྱུར་བ་མི་འཐད་པར་ཐལ། ཁྱོད་དེ་ལ་ཡོད་
པ་ལ་འགལ་བ་མ་མཐོང་པའི་ཕྱིར། དེ་ མཐོང་ན་སྲོག་དེ་ཡང་་་་
སྐབས་ལ་ལར་གང་ཟག་གི་བདག་དེའི་འབྲས་བུ་ཡིན་པའི་སྒོ་ནས།
དེ་ལ་དེ་བྱུང་དུ་འབྲེལ་བ་དང་། གང་ཟག་གི་བདག་དེའི་བདག་
ཉིད་དུ་ངེས་པའི་སྒོ་ནས་དེ་ལ་བདག་གཅིག་ཏུ་འབྲེལ་བ་གང་རུང་
ལས། རྒྱུ་མཚན་གཞན་ཅི་ཡོད་དེ་མེད་པ་གང་ཞིག སྲོག་གང་
ཟག་གི་བདག་དང་བདག་གཅིག་དང་དེ་བྱུང་གང་རུང་དུ་མ་འབྲེལ་
པའི་ཕྱིར། དེས་ན་ཆོས་ཅན། སྲོག་ལྡན་གྱི་ལུས་འདི་ནི་གང་ཟག་
གི་བདག་མེད་པ་ལས་ཀྱང་ལྡོག་པ་ཐེ་ཚོམ་ཟ་བ་སྟེ་ལྡོག་པར་མ་ངེས་
པར་ཐལ། སྲོག་ལྡན་གྱི་ལུས་དེ་གང་ཟག་གི་བདག་མེད་ལ་ཡོད་པ་ལ་
གནོད་བྱེད་མ་མཐོང་བ་དེས་ནའི་ཕྱིར། གཉིས་པ་ནི། དེ་ཡན་
གྱིས་སྲོག་ལྡན་གྱི་ལུས་དེ་བདག་མེད་ལས་ལྡོག་པར་མི་འགྲུབ་ཅེས་
བསྟན་ནས། ལྡོག་ཏུ་ཆུག་ན་ཡང་བདག་བཅས་སུ་ཁྱོད་ཀྱི་ལུགས་ལ་
ཡང་མི་འགྲུབ་ཅེས་སྟོན་པ་ནི། སྲོག་ལྡན་གྱི་ལུས་དེ་གང་ཟག་གི་
བདག་མེད་ལས་ལྡོག་པར་མི་འགྲུབ་མོད། འགྲུབ་ཏུ་ཆུག་པ་དེ་ལྟ་
ནའང༌། རིགས་པ་ཅན་པས་སྲོག་ལྡན་གྱི་ལུས་དེ་བདག་མེད་པར་
བསྒྲུབས་ པ་ ལས་ བདག་ བཅས་ སུ་ འགྲུབ་ པར་ མི་འགྱུར་ བར་ ཐལ།
རིགས་པ་ཅན་པས་རྒྱུ་མཚན་གང་གིས་ན། ཆོས་དེ་ནི་གཞི་དེ་ལས་
– 766 -



-
-
-
-
-
-
-
--
-
་
་
_-
-
-
རྣམ་འགྲེལ་ལེའུ་བཞི་བའི་ཊཱིཀྐ
ངེས་པར་ལྡོག་པ་མེད་ཀྱང༌། ངེས་པར་ཆོས་དེ་གཞི་དེ་ལ་དངོས་པོ་
སྟེ་ཡོད་པར་འདོད་པ་མ་ཡིན་པའི་ཕྱིར། དཔེར་ན། རིགས་པ་
ཅན་ པས་ སྲོག་ལྡན་ གྱི་ལུས་ སོགས་ གསོན་ལུས་ གང་ ཟག་གི་ བདག་
བཅས་སུ་སྒྲུབ་ པའི་མཐུན་ཕྱོགས་ལས་ལྡོག་པ་མེད་ཀྱང་། དེ་དེ་
སྒྲུབ་ཀྱི་མཐུན་ཕྱོགས་ལ་ཡོད་པ་མིན་པར་འདོད་པ་བཞིན། གསུམ་
པ་དོན་བསྡུ་བ་ནི། ་གལ་ཏེ་གཏན་ཚིགས་སྲོག་ལྡན་གྱི་ལུསདེ་གསོན་
ལུས་གང་ཟག་གི་བདག་བཅས་སུ་སྒྲུབ་པའི་མཐུན་ཕྱོགས་ལ་ལྡོག་པ་
མེད་ན། དེ་དེ་སྒྲུབ་ཀྱི་རྗེས་སུ་འགྲོ་བ་ཅན་ཡིན་དགོས་པར་ཐལ།
དེ་དེ་སྒྲུབ་ཀྱི་མཐུན་ཕྱོགས་ལས་ལྡོག་པ་མེད་པའི་རྒྱུ་མཚན་དེས་ནའི་
ཕྱིར། ཁོ་ན་རེ། མ་ཁྱབ་སྟེ། དེ་དེ་སྒྲུབ་ཀྱི་མཐུན་ཕྱོགས་ལ་རྗེས་
སུ་འགྲོ་བ་ཅན་ཡང་མ་ཡིན། ལྡོག་པ་ཡང་མ་ཡིན་པའི་ཕྱིར་ཞེ་ན།
འོ་ན། སྲོག་ལྡན་གྱི་ལུས་ཆོས་ཅན། གང་ཟག་གི་བདག་མེད་ཡང་
མ་ཡིན་བདག་བཅས་ཡང་མ་ཡིན་པར་ཐལ། དམ་བཅའ་དེའི་ཕྱིར།
གསུམ་པ་སྲོག་བདག་གི་གོ་བྱེད་མིན་པའི་རྒྱུ་མཚན་ལ། གོ་བྱེད་
འབྲེལ་པ་ལ་ལྟོས་པར་བསྟན་པ་དང་། བདག་སྲོག་ལ་མ་གྲུབ་པར་
བསྟན་པ། འབྲེལ་པ་ངེས་བྱེད་ཀྱི་ཚད་མ་བསྟན་པའོ། ། །
དང་པོ་ནི། སྲོག་ལྡན་གྱི་ལུས་ སུ་ ཚད་མས་དམིགས་པ་དེ་
གསོན་ལུས་གང་ཟག་གི་བདག་བཅས་སུ་སྒྲུབ་པའི་རྟགས་ཡང་དག་
ཡིན་ན། དེ་དེ་སྒྲུབ་ཀྱི་འབྲས་རྟགས་ཡང་དག་ཡིན་ནམ། དེ་དེ་
སྒྲུབ་ཀྱི་རང་བཞིན་གྱི་རྟགས་ཡང་དག་ཡིན། ཕྱི་མ་ལྟར་ན། ཤེས་
བྱ་འཇིག་དང་བྱས་པ་ཉིད། ཅེས་སོགས་ནས་འཆད། དང་པོ་
ལྟར་ན་མི་འཐད་དེ། དེའི་རྟགས་ཀྱིས་དེ་སྒྲུབ་ཀྱི་རྟགས་ཆོས་ལ་
འབྲེལ་པ་མ་གྲུབ་པའི་ཕྱིར། ཁྱབ་སྟེ། འབྲས་རྟགས་ཡང་དག་གི་
རྟགས་ཆོས་ལ་མེད་ན་མི་འབྱུང་བའི་འབྲེལ་བ་གྲུབ་དགོས་པའི་ཕྱིར།
- 767 -
i«



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
དེའི་རྒྱུ་མཚན་ཅི་ཡིན་ཞེ་ན། དེ་མེ་དུའི་སྟེང་དུ་དཔེར་མཚོན་ཏེ་
སྒྲུབ་པ་ནི། ཆོས་ཅན། དུ་བ་དུ་ལྡན་ལ་ལ་མེ་ཡོད་པར་སྒྲུབ་པའི་
འབྲས་རྟགས་ཡང་དག་ཏུ་འགྱུར་བ་ལ། མེ་དེ་ཉིད་ལྡོག་པ་ན་དུ་བ་
དེ་ལྡོག་པར་བྱེང་པའི་ཚུལ་དང༌། དུ་བ་འཇུག་པ་ན་ཡང་མེ་འཇུག་
པར་བྱེད་པའི་རྗེས་འགྲོའི་ཚུལ་གཉིས་ཚང་དགོས་པ་ཡིན་ཏེ། དུ་བ་
དུ་ལྡན་ལ་ལ་མེ་འཇུག་པར་སྒྲུབ་པ་ལ་དུ་བ་གང་གི་རང་གི་བདག་ཉིད་
དེ་སྒྲུབ་ཀྱི་འབྲས་རྟགས་ཡང་དག་ཏུ་འགྱུར་བ་དེ། མེ་གང་མེད་ན་
དུ་བ་མི་འབྱུང་པ་ཅན་གྱི་དེ་བྱུང་གི་འབྲེལ་པ་གྲུབ་པ་ལ་ལྟོས་པ་དེའི་
ཕྱིར། ཁོ་ན་རེ། དུ་བ་དེ་སྒྲུབ་ཀྱི་འབྲས་རྟགས་ཡང་དག་ཏུ་འགྱུར་
བ་མེད་དུའི་འབྲེལ་པ་ལ་ལྟོས་མོད། མེ་དའི་འབྲེལ་པ་དེ་གང་ལ་
ལྟོས་ཞེ་ན། མེ་མེད་ན་དུ་བ་མི་འབྱུང་བའི་འབྲེལ་པ་དེ་ཡང་ནི་ཆོས་
ཅན། སྒྲུབ་པར་བྱེད་པ་ཁྱད་པར་ཅན་ལ་ལྟོས་པ་ཡིན་ཏེ། མེ་དུ་
རྒྱུ་འབྲས་སུ་ངེས་བྱེད་ཀྱི་ཚད་མ་ལ་ལྟོས་པའི་ཕྱིར། འོ་ན། མེ་དུ་
རྒྱུ་འབྲས་སུ་ངེས་བྱེད་ཀྱི་ཚད་མ་དེ་གང་ཞེ་ན། ཆོས་ཅན། དེ་
ཡོད་དེ། མེ་ཕན་བྱེད་དུ་ཡོད་ན་འབྲས་བུ་དུ་བ་སྐྱེ་བར་མཐོང་བའི་
སྒྲུབ་པའི་མངོན་སུམ་ཚད་མ་དང་མེ་ཕན་བྱེད་དུ་མེད་ན་དུ་བ་སྐྱེ་བར་
མ་མཐོང་བའི་དགག་པའི་མངོན་སུམ་གྱི་ཚད་མ་དེ་དག་མེ་རྒྱུ་དང་དུ་
བ་ འབྲས་ བུ་ ཉིད་ དུ་ ངེས་ པར་ བྱེད་ པའི་ ཚད་ མ་ ཡིན་ པའི་ ཕྱིར།
གཉིས་པ་ལ། སྒྲུབ་བྱེད་དགོད་པ། རྩོད་པ་སྤང་པའོ། ། །
དང་པོ་ནི། དེ་འདྲའི་མེད་ན་མི་འབྱུང་བའི་འབྲེལ་ པ་དེ་
བདག་སྲོག་ལ་མ་གྲུབ་པས་སྲོག་དེ་སྒྲུབ་ཀྱི་རྟགས་ཡང་དག་ ཏུ་ མི་་
རིགས་ཞེས་སྟོན་པ་ནི། སྲོག་ལྡན་གྱི་ལུས་སུ་ཚད་མས་དམིགས་པ་
ཆོས་ཅན། ཁྱོད་གསོན་ལུས་དོན་གཞན་གང་ཟག་གི་བདག་ཡོད་
པར་རྟོགས་པའི་འབྲས་རྟགས་ཡང་དག་ཏུ་ཡོད་པ་མ་ཡིན་པར་ཐལ།
- 768 -
is inir



རྣམ་འགྲེལ་ལེའུ་བཞི་བའི་ཊཱིཀྐ
ཁྱོད་ཡོད་ན་ གང་ ཟག་ གི་ བདག་ ཡོད་ པའི་ངེས་ པ་ མེད་ པའི་ ཕྱིར།
རྟགས་ཁས་བླངས་ཏེ། གང་ཟག་གི་བདག་རྟག་ཏུ་ཡོད་པ་ཡིན་པའི་
ཕྱིར། འམ་གྱི་སྒྲས་རྟགས་ཁས་བླངས་ཏེ། དེར་ཐལ། དེ་རྟག་
ཏུ་མེད་པ་ཡིན་ན་དེ་དག་མེད་པར་གནས་པའི་དུས་སྲིད་དགོས་པ་
ལས། དེ་དག་མེད་པར་གནས་དུས་མི་སྲིད་པའི་ཕྱིར། ཕྱི་མ་ཁས་
བླངས་ཏེ། དེ་རྟག་དངོས་ཡིན་པའི་ཕྱིར། གཞན་ཡང་། སྲོག་
ལྡན་གྱི་ལུས་དེ་ཆོས་ཅན། ཅི་ལྟར་ཡང་ཁྱོད་གང་ཟག་གི་བདག་
དེས་བསྐྱེད་པའི་རང་བཞིན་ཡིན་པ་མི་འཐད་པར་ཐལ། གང་ཟག་
གི་བདག་དེ་དག་མེད་པར་ཡང་ཁྱོད་རང་གི་རྒྱུ་རྐྱེན་གཞན་ལས་བྱུང་
བའི་ཕྱིར། ཁྱབ་སྟེ། འབྲས་བུའི་རང་བཞིན་རིགས་འདྲ་མི་འདྲ་
ཐ་དད་རྣམས་རྒྱུའི་རང་བཞིན་རིགས་འདྲ་མི་འདྲ་ཐ་དད་རྣམས་ལས་
ནི་བྱུང་བའི་ཕྱིར། འབྲས་བུ་རིགས་འདྲ་མི་འདྲ་ཐ་དད་པ་རྣམས་
རྒྱུ་ རིགས་ འདྲ་ མི་ འདྲ་ ཐ་ དད་ པའི་ རྗེས་ སུ་ བྱེད་ པ་ དེ་ བཞིན་ དུ།
འབྲས་བུ་རྫས་ཐ་དད་པའི་རྗེས་སུ་བྱེད་ཅེས་སྟོན་པ་ནི། སྔོ་སེར་
སོགས་འབྲས་བུའི་དངོས་པོ་རྣམས་ཆོས་ཅན། རྫས་སྣ་ཚོགས་པའི་
ངོ་བོ་ཉིད་ཡིན་ཏེ། རང་གི་རྒྱུ་རྐྱེན་སྣ་ཚོགས་པའི་ནུས་པ་ལས་རྗེས་
ཐ་དད་དུ་སྐྱེས་པའི་ཕྱིར། གལ་ཏེ་མ་གྲུབ་སྟེ། འབྲས་བུ་རྫས་ཐ་
དད་པ་རྒྱུ་རྫས་ཐ་དད་པས་བྱེད་པ་མིན་ནོ་ཞེ་ན། སྐད་ཅིག་གིས་
འགྲོ་བའི་དངོས་པོ་འདི་ཐམས་ཅད་ངོ་བོ་གཅིག་ཏུ་འགྱུར་བར་ཐལ།
འབྲས་བུ་རྫས་ཐ་དད་རྣམས་རྒྱུ་རྫས་ཐ་དད་པའི་རྗེས་སུ་བྱེད་པ་མ་
ཡིན་པའི་ཕྱིར། གཉིས་པ་ལ། རྩོད་པ་དངོས་དང་། དེའི་ལན་
དགག་པ་གཉིས། དང་པོ་ནི། ཁོ་ན་རེ། འབྲས་བུའི་རང་་་་
བཞིན་ཐ་དད་རྣམས། ཞེས་ པ་མ་གྲུབ་སྟེ། འབྲས་བུའི་འདི་་་
རིགས་འདྲ་མི་འདྲ་ཐ་དད་དུ་བྱེད་པ་རྣམས་རྒྱུ་རིགས་འདྲ་མི་འདྲ་ཐ་
- 769 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
g
irar to
(6)
དད་པས་བྱེད་པ་མིན་པའི་ཕྱིར་ཏེ། རྒྱུ་རིགས་མི་མཐུན་མེ་དང༌།
མེ་མེད་བརྒྱ་བྱིན་གྱི་སྤྱི་བོ་ལས། འབྲས་བུ་རིགས་་མཐུན་དུ་བ་་་
གཅིག་སྐྱེ་པའི་ཕྱིར་ཞེ་ན། ཆོས་ཅན། དུ་བ་དེ་རང་བཞིན་གཅིག་
ཉིད་ཡིན་པ་ཉམས་པར་ཐལ། དུ་བ་དེ་མེ་དང་། མེ་མེད་བརྒྱ་
བྱིན་གྱི་སྤྱི་བོ་གཉིས་ཀར་ལས་སྐྱེས་བའི་ཕྱིར། ཆོས་ཅན། དུ་བ་དེ་
མེ་ཡོད་དང་མེ་ཡོད་མ་ཡིན་པའི་རང་བཞིན་གཉིས་སུ་ཐལ། གཅིག་
དུ་བ་ནི་མེ་ལས་སྐྱེ། མེ་མེད་བརྒྱ་བྱིན་གྱི་སྤྱི་བོ་ལས་ཀྱང་སྐྱེ་བའི་རང་
བཞིན་དུ་མ་ཡིན་པའི་ཕྱིར། མེ་མེད་བརྒྱ་བྱིན་གྱི་སྤྱི་བོ་དེ་མེ་ཡོད་དེ་
ཉིད་ཡིན་པར་ཐལ། གཞན་དུ་བ་ནི་མེ་མེད་བརྒྱ་བྱིན་གྱི་སྤྱི་པོ་དེས་
བསྐྱེད་པའི་རང་བཞིན་ཡིན་པའི་ཕྱིར་ཏེ། དུ་བ་དེ་མེ་བརྒྱ་བྱིན་གྱི་
སྤྱི་བོ་ལས་བྱུང་བ་དེས་ནའི་ཕྱིར། ཁོ་ན་རེ། དུ་བ་དེ་མེ་མེད་བརྒྱ་
བྱིན་གྱི་སྤྱི་བོ་དེས་བསྐྱེད་ པའི་ རང་བཞིན་མ་ཡིན་ པའི་ཕྱིར་ཞེ་ན།
འོ་ན། དུ་བ་དེ་ནི་མེ་མེད་བརྒྱ་བྱིན་གྱི་སྤྱི་བོ་དེ་ལས་ཅི་ལྟར་འབྱུང་
བ་མི་འཐད་པར་ཐལ། དུ་བ་དེ་མེ་མེད་བརྒྱ་བྱིན་ གྱི་སྤྱི་བོ་དེས་
བསྐྱེད་པ་མ་ཡིན་པའི་ཕྱིར། ཞེས་མཇུག་བསྡུས་སོ། ། མེད་ན་མི་
འབྱུང་དེ་ཡང་ནི། ཞེས་ སོགས་ ཀྱི་དོན་བསྡུ་བ་ནི། ཆོས་ཅན།
རྒྱུ་དང་འབྲས་བུ་དུ་བ་ཕན་ཚུན་མི་འཁྲུལ་བའི་རང་བཞིན་དུ་ངེས་པ་
ཉིད་ཡིན་ཏེ། དུ་བ་མེ་ལས་སྐྱེ་བ་ཡིན་གྱི། མེ་མེད་ལས་མི་སྐྱེ་བ་
དེའི་ཕྱིར། ཆོས་ཅན། མེའི་རང་བཞིན་མངོན་སུམ་དུ་མཐོང་བ་
བཞིན་དུ་འབྲས་བུ་དུ་བ་མཐོང་བ་ན་ཡང་དེའི་རྟགས་ལས་དུ་ལྡན་ལ་
ལ་མེ་རྟོགས་པར་འགྱུར་བ་ཡིན་ཏེ། དུ་བ་མེའི་འབྲས་བུར་ངེས་པ་
ནའི་ཕྱིར། གཉིས་པ་ནི། ཁོ་ན་རེ། རྒྱུ་རིགས་མི་མཐུན་དུ་མ་
དེས་ལས་རང་འབྲས་གཅིག་ཇི་ལྟར་ཡང་སྐྱེ་བར་འགྱུར་བ་མི་འཐད་
པར་ཐལ། འབྲས་བུ་རིགས་འདྲ་མི་འདྲ་རྣམས་རྒྱུ་རིགས་འདྲ་མི་
- 779 -



རྣམ་འགྲེལ་ལེའུ་བཞི་བའི་ཊཱིཀྐ
འདྲའི་རྗེས་སུ་བྱེད་པ་ཡིན་པའི་ཕྱིར། འདོད་མི་ནུས་ཏེ། ཆུ་དང་
འོ་མ་རིགས་མི་མཐུན་ཡིན་ཀྱི་རང་འབྲས་རུལ་བ་གཅིག་བསྐྱེད་པར་
འགྱུར་བ་བཞིན་ནོ་ཞེ་ན། ཆུ་དང་འོ་མ་རིགས་མི་མཐུན་པའི་དཔེ་
མ་གྲུབ། ཅེས་སྟོན་པ་ནི། ཆུ་དང་འོ་མ་གཉིས་ཀའང་ཆོས་ཅན།
གཤེར་བར་རིགས་ གཅིག་ པ་ཉིད་ཡིན་ཏེ། གཤེར་བར་རིགས་་་་
གཅིག་པའི་ནུས་པ་གང་ལས་རང་འབྲས་འབྲས་ཆན་རུལ་བ་གཅིག་
བསྐྱེད་པར་འགྱུར་པའི་ཕྱིར། དེ་ལ་ཁོ་ན་རེ། ཆུ་དང་འོ་མ་འདི་
ནི་ཆོས་ཅན། གཤེར་བར་རིགས་གཅིག་པ་ཉིད་ཇི་ལྟར་ཡིན་པ་མི་
འཐད་པར་ཐལ། རྫས་ཐ་དད་ཡིན་པའི་ཕྱིར། ཁྱབ་སྟེ། རྫས་
ཐ་དད་ལ་རིགས་གཅིག་པའི་བདག་ཉིད་འཐད་དམ་སྟེ་མི་འཐད་པའི་
ཕྱིར། ཆོས་ཅན། དེ་གཉིས་རྫས་ཐ་དད་ཡིན་ཏེ། དེ་གཉིས་
རང་རང་གི་ངོ་བོ་གཞན་ལ་མ་འདྲེས་པར་གནས་པ་ཡིན་པའི་ཕྱིར།
དེ་གཉིས་རྫས་ཐ་དད་ཡིན་ཀྱང་།གཤེར་བར་རིགས་གཅིག་ཅེས་བརྗོད་
རིགས་ཏེ། དེ་གཉིས་གཤེར་བ་དེའི་རྣམ་པའི་རང་བཞིན་ཅན་གྱི་བློ་
ལ་གཤེར་བར་རིགས་ཐ་དད་མེད་པར་སྣང་བའི་ཕྱིར། ཆུ་དང་འོ་
མ་རྫས་ཐ་དད་ཡིན་ཀྱི་རིགས་གཅིག་པ་དེ་བཞིན་དུ། ཙན་དན་མེ་
དང་ཤུག་པའི་མེ་ནི་ཆོས་ཅན། རྫས་ཐ་དད་ཡིན་ཀྱང་མེར་རིགས་
གཅིག་པ་ཡིན་ཏེ། མེ་མ་ཡིན་པ་ལས་ལོག་པའི་ཆ་གང་གིས་ནི་མེར་
རྟོགས་པའི་བློའི་རྟེན་བྱེད་པ་ཡིན་པའི་ཕྱིར། དེས་ན་དུ་བའི་རྟགས་
ལས་དུ་ལྡན་གྱི་ལ་ལ་མེ་ཡོད་པ་དེ་ལྟར་རྟོགས་པ་ཡིན་ཏེ། མེ་དེས་ནི་
དུ་བ་བསྐྱེད་པ་དེས་ནའི་ཕྱིར། གསུམ་པ་ལ། རྒྱུ་འབྲས་ངེས་བྱེད་
པ་བཤད་པ། བདག་གཅིག་འབྲེལ་བ་བཤད་ཟིན་དྲན་པར་བྱེད་
པའོ། ། །
དང་པོ་ནི། དུ་བ་ཆོས་ཅན། མེ་དེ་ལ་རྗེས་སུ་འགྲོ་ལྡོག་
- 77] -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
འཁྲུལ་པ་མེད་པ་ཅན་ཡིན་ཏེ། མེར་ ཤེས་ པའི་ཡན་ལག་ཚ་ཞིང་
བསྲེག་པས་ཉེར་ལེན་དང་། གཞན་བུད་ཤིང་གིས་ལྷན་ཅིག་བྱེད་
རྐྱེན་བྱས་པ་ལ་ནི་ལྟོས་པ་ཉིད་ལས་བྱུང་བའི་ཕྱིར། དུ་བ་མེ་ལ་མི་
འཁྲུལ་བ་དེ་བཞིན་དུ་འབྲས་བུ་གཞན་རྣམས་ཀྱང་ཆོས་ཅན། རང་
རྒྱུ་ལ་མི་འཁྲུལ་བར་གྲུབ་སྟེ། རང་རྒྱུ་ལ་མི་འཁྲུལ་བར་རྒྱུ་འབྲས་
ངེས་བྱེད་ཀྱི་ཚད་མས་དེ་ལྟར་འགྲུབ་པའི་ཕྱིར། སྔ་མ་ལ་ཁྱབ་པ་
ཡོད་དེ། དུ་བའི་ཉེར་ལེན་དང༌། བུད་ཤིང་གི་འགྱུར་བའི་ཡན་
ལག་སྟེ་ལྷན་ཅིག་བྱེད་རྐྱེན་གྱི་རྟེན་ཚ་ཞིང་བསྲེག་པ་ལ་མེར་འཇོག་
པའི་ཕྱིར། དེ་རྣམས་ཀྱི་དོན་བསྡུ་བ་ནི། གལ་ཏེ་མེ་མེད་བརྒྱ་བྱིན་
གྱི་སྤྱི་བ་དེ་མེ་ཡོད་མ་ཡིན་ན། དེ་དུ་བའི་ཉེར་ལེན་མིན་པར་ཐལ་
ལོ། །གལ་ཏེ་དུ་བའི་ཉེར་ལེན་ན། དེ་ཆོས་ཅན། མེ་དེ་ཉིད་དུ་
ཐལ་ལོ། ། གཉིས་པ་ནི། ཁོ་ན་རེ། སྔར་གྱི་བརྟག་པ་གཉིས་པ་
ལྟར། སྲོག་ལྡན་གྱི་ལུས་དེ་གསོན་ལུས་གང་ཟག་གི་བདག་བཅས་སུ་
སྒྲུབ་པའི་རང་བཞིན་གྱི་རྟགས་ཡང་དག་ཡིན་ནོ་ཞེ་ན། དེ་ཆོས་
ཅན། ཁྱོད་དེ་སྒྲུབ་ཀྱི་རང་བཞིན་གྱི་རྟགས་ཡང་དག་མ་ཡིན་པར་
ཐལ། ཁྱོད་དེ་སྒྲུབ་ཀྱི་བསྒྲུབ་བྱའི་ཆོས་ལ་བདག་གཅིག་ཏུ་མ་འབྲེལ་
པའི་ཕྱིར། ཁྱབ་སྟེ། རྒྱུ་མཚན་ཅི་ལྟར་དེ་སྒྲུབ་ཀྱི་རང་བཞིན་གྱི་
རྟགས་ཡང་དག་ཡིན་ན། རང་གི་བསྒྲུབ་བྱའི་ཆོས་ལ་བདག་གཅིག་
ཏུ་འབྲེལ་པའི་རྒྱུ་མཚན་གྱིས་བདག་གཅིག་ཏུ་འབྲེལ་པ་ངེས་བྱེད་ཀྱི་
ཚད་མ་ལ་ལྟོས་ནས་རང་བཞིན་གཅིག་པའི་མེད་ན་མི་འབྱུང་བའི་
འབྲེལ་ པ་ གྲུབ་ པར་ ཤེས་ པར་ བྱ་ བ་ ཡིན་ པའི་ ཕྱིར། དཔེར་ན།
འཇིག་ པ་དང༌ བྱས་ པ་ ཉིད་ ལ་ བདག་ གཅིག་ གི་ འབྲེལ་ པ་ གྲུབ་ སྟེ།
དེ་ལྟར་སྒྲུབ་པའི་རིགས་པ་ལྟོས་མེད་ཀྱི་གཏན་ཚིགས་གོང་དུ་ཇི་སྐད་
བཤད་པ་བཞིན་ཡིན་པའི་ཕྱིར། གསུམ་པ་རིགས་ཅན་གཞན་ཡང་
772 -
，



རྣམ་འགྲེལ་ལེའུ་བཞི་བའི་ཊཱིཀྐ
དེ་ལྟར་གྲུབ་པ་ནི། རང་རེས། རྩོད་ཕྱིར་ཁྱད་པར་སྤྱི་དག་ སྟེ།
ཞེས་པའི་སྐབས་སུ། སྲོག་ལྡན་གྱི་ལུས་དེ་གསོན་ལུས་གང་ཟག་གི་
བདག་བཅས་སུ་སྒྲུབ་པའི་ལྡོག་པ་རྐྱང་པ་ཅན་ གྱི་རྟགས་ཡང་དག་
ཡིན་པ་དགག་པའི་ཕྱིར། སློབ་དཔོན་ཕྱོགས་གླང་གིས། ཕྱོགས་
ཆོས་འཁོར་ལོར་སྒྲ་རྟག་སྒྲུབ་ལ་མཉན་བྱ་དཔེར་སྨོས་པ་ཡིན་བྱས་པ་
ལ། ཁོ་ན་རེ། དེ་དེ་སྒྲུབ་ཀྱི་ལྡོག་པ་རྐྱང་པ་ཅན་གྱི་ རྟགས་ཡང་
དག་མིན་ཡང༌། དེ་སྒྲུབ་ཀྱི་ལྡོག་པ་རྐྱང་པ་ཅན་གྱི་རྟགས་ཡང་དག་
ཡོད་དོ་ཞེ་ན། ཆོས་ཅན། དེ་མེད་དེ། མཉན་བྱའི་རྟགས་ཀྱིས་
དེ་སྒྲུབ་པ་དང༌། སྲོག་ལྡན་གྱི་ལུས་ཀྱི་རྟགས་ཀྱིས་གསོན་ལུས་གང་
ཟག་གི་བདག་བཅས་སུ་སྒྲུབ་པའི་ལྡོག་ཁྱབ་འཁྲུལ་པ་ཅན་དུ་མཚུངས་
པར་བསྟན་པའི་ཕྱིར་དུ་མཉན་བྱ་ཉིད་ནི་སྒྲ་རྟག་པར་སྒྲུབ་པའི་ཐུན་
མོང་མ་ཡིན་པ་མ་ངེས་པའི་གཏན་ཚིགས་ཀྱི་དཔེར་བརྗོད་པར་མཛད་
པ་ལས། སྲོག་ལྡན་གྱི་ལུས་གསོན་ལུས་གང་ཟག་གི་བདག་བཅས་སུ་
སྒྲུབ་པའི་ལྡོག་པ་རྐྱང་པ་ཅན་གྱི་གཏན་ཚིགས་ཡང་དག་མིན་པ་ཉིད་
དུ་རྟོགས་པ་ཡི་ཚུལ་འདིས། རིགས་པ་ཅན་པས་ལྡོག་པ་རྐྱང་པ་
ཅན་ གྱི་རྟགས་ཡང་དག་ཏུ་འདོད་པའི་གཏན་ཚིགས་ ཐམས་ ཅད་་་་
རྟགས་ ཡང་ དག་ མ་ ཡིན་ པར་ དཔག་ པར་ བྱ་ བ་ ཡིན་ པའི་ ཕྱིར།
གསུམ་པ་མ་དམིགས་པའི་དཔེ་དངོས་སུ་མི་སྟོན་པའི་རྒྱུ་མཚན་ལ་རྒྱུ་
དང་ ཁྱབ་བྱེད་ མ་ དམིགས་ པའི་ དཔེ་ མི་ སྟོན་ པའི་ རྒྱུ་ མཚན་ དང་།
རང་བཞིན་མ་དམིགས་པའི་དཔེ་མི་སྟོན་པའི་རྒྱུ་མཚན་དང༌། མ་
དམིགས་པའི་དོན་གཏན་ལ་དབབ་པའོ། །
དང་པོ་ནི། རང་རེས། རང་བཞིན་འབྲས་བུ་གྲུབ་དོན་
དུ། ། གཏན་ ཚིགས་ གཉིས་ དང༌ ལྡོག་ པ་ གཉིས། ཞེས་ པར།
རྟགས་ཡང་དག་གི་མཚན་གཞི་དེ་ལ་འབྲས་རང་མ་དམིགས་པའི་
- 773 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟགས་ཡང་དག་གསུམ་དུ་ངེས་སོ། ། ཞེས་རྟོགས་པའི་ཕྱིར་དུ། སྒྲ་
ཆོས་ཅན། མི་རྟག་སྟེ། བྱས་པའི་ཕྱིར་ཞེས་པ་དང༌། དུང་སྒྲ་
ཆོས་ཅན། མི་རྟག་སྟེ། རྩོལ་བ་ལས་བྱུང་བའི་ཕྱིར། ཞེས་པ་
དཔེར་སྨོས་པ་ཡིན། བྱས་པ་ལ་ཁོ་ན་རེ། སློབ་དཔོན་ཕྱོགས་གླང་
གིས་ ཕྱོགས་ ཆོས་ འཁོར་ ལོར། འབྲས་ རྟགས་ ཡང་ དག་ དང་།
རང་བཞིན་གྱི་རྟགས་ཡང་དག་གི་དཔེར་བརྗོད་དངོས་སུ་བསྟན་ནས་
རྒྱུ་མ་དམིགས་པ་དང་། ཁྱབ་བྱེད་མ་དམིགས་པའི་དཔེར་བརྗོད་
དངོས་ སུ་ མ་ བསྟན་ པས་ སློབ་ ང ངོ༌ན་ དེ་ མི་ བཞེད་ པ་ ཡིན་ ནམ།
བཞེད་ན་ཕྱོགས་ཆོས་འཁོར་ལོར། དེ་གཉིས་ ཀྱི་དཔེར་བརྗོད་་་་
དངོས་སུ་མི་སྟོན་པའི་རྒྱུ་མཚན་ཅི་ཡིན་ཞེ་ན། ཆོས་ཅན། སློབ་
དཔོན་ཕྱོགས་གླང་གིས་ཕྱོགས་ཆོས་ ཅན་ གྱི་རབ་དབྱེ་འཆད་པའི་
སྐབས་སུ། འབྲས་རང་གི་རྟགས་ཀྱི་དཔེར་བརྗོད་ལས་ཐ་དད་པར་
ནི་ རྒྱུ་ ཁྱབ་བྱེད་མ་ དམིགས་ པའི་ རྟགས་ཡང་དག་གི་དཔེར་བརྗོད་
དངོས་སུ་མ་བཤད་པའི་རྒྱུ་མཚན་ཡོད་དེ། ཕྱོགས་ཆོས་འཁོར་ལོར་
འབྲས་རྟགས་ཡང་དག་གི་བསྒྲུབ་བྱའི་ཆོས་ སུ་གཟུང་བྱའི་རྒྱུ་དང་།
རང་བཞིན་གྱི་རྟགས་ཡང་དག་གི་བསྒྲུབ་བྱའི་ཆོས་སུ་གཟུང་བྱའི་ཁྱབ་
བྱེད་ཀྱི་ངོ་བོ་ལྡོག་པ་ཉིད་ཀྱིས་འབྲས་བུ་དང་ཁྱབ་པའི་དོན་ལྡོག་པ་ནི་
བརྗོད་པ་ལས་རྒྱུ་མ་དམིགས་པའི་རྟགས་ཡང་དག་དང་། ཁྱབ་བྱེད་
མ་དམིགས་པའི་རྟགས་ཡང་དག་གི་དཔེ་ནི་གྲུབ་ཟིན་པའི་རྒྱུ་མཚན་
གྱིས་དངོས་སུ་མ་བཤད་པ་ཡིན་པའི་ཕྱིར། འདི་གང་ལས་འཕྲོས་ན།
རང་རེས་ཕྱོགས་ཆོས་འཁོར་ལོར། འབྲས་རང་གི་རྟགས་ཀྱི་དཔེར་
བརྗོད་དངོས་སུ་མ་བསྟན་པ་ལ་བརྟེན་ནས་རྒྱུ་མ་དམིགས་པའི་རྟགས་
ཡང་དག་དང་། ཁྱབ་བྱེད་མ་དམིགས་པའི་རྟགས་ཡང་དག་དཔེར་
བརྗོད་རྟོགས་ནུས་བྱས་པ་ལ། དེ་ནུས་མོད། དེ་གཉིས་ཀྱི་ཤེས་
ཁག 774 -



རྣམ་འགྲེལ་ལེའུ་བཞི་བའི་ཊིཀྐ
འདོད་ཆོས་ཅན་གྱི་སྟེང་དུ་དེ་གཉིས་ཀྱི་དགག་བྱའི་དོན་ཡོད་ན་སྣང་
དུ་ རུང་ བ་ ཅིག་ དགོས་ སམ་ མི་ དགོས། མི་ དགོས་ ན་ དེ་ ཡིན་ ན།
སྣང་རུང་མ་དམིགས་པའི་རྟགས་ཡང་དག་ཡིན་དགོས་ཞེས་ཁས་་་
བླངས་པ་དང་འགལ། དགོས་ན། དགོས་པའི་རྒྱུ་མཚན་ཅི་ཡོད་
ཞེ་ན། དེ་དགོས་པ་སློབ་དཔོན་ཕྱོགས་གླང་བཞེད་ཅེས་པའི་སྟོན་པ་
ནི། ཆོས་ ཅན། སློབ་དཔོན་ཕྱོགས་ གླང་དེས་རྒྱུ་ཁྱབ་བྱེད་མ་་་
དམིགས་པའི་རྟགས་ཡང་དག་དེ་ལའང་རང་གི་ཤེས་འདོད་ཆོས་ཅན་
གྱི་སྟེང་དུ་རང་གི་དགག་བྱའི་ཆོས་ཡོད་ན་བལྟར་རུང་གི་དོན་ལ་ལྟོས་
པ་དེ་དགོས་སོ་ཞེས་བསྟན་ཏེ། རིགས་པ་ཅན་པས་བུམ་པ་སྲོག་
མེད་རྣམས་ལ་གང་ཟག་གི་བདག་མེད་པར་ཁས་བླངས། སྐྱེས་བུ་སྟེ་
གང་ཟག་གི་བདག་ཡོད་ཀྱང་མཐོང་རུང་དུ་མེད་པར་ཡང་ཁས་བླངས་
པ་ལས། སློབ་དཔོན་གྱིས་གཏན་ཚིགས་སྲོག་ སོགས་ གསོན་ལུས་
གང་ཟག་གིས་བདག་ཅེས་སུ་སྒྲུབ་པའི་མི་མཐུན་ཕྱོགས་ལས་ལྡོག་པ་
མེད་པའི་ཕྱིར་རམ། རྒྱུ་མཚན་གྱིས། སྲོག་ལྡན་གྱི་ལུས་སུ་ཚད་
མས་དམིགས་པ་དེ་གསོན་ལུས་གང་ཟག་གི་བདག་བཅས་སུ་སྒྲུབ་པའི་
མི་མཐུན་ཕྱོགས་ལས་ལྡོག་པ་ལ་ཐེ་ཚོམ་ཟ་བ་ཡིན་ཞེས་བཤད་པའི་
ཕྱིར། མདོ་ཚིག་གང་གིས་བཤད་ན་བདག་ལྟར་མི་རུང་བའི་ཕྱིར།
བུམ་པ་ལ་སོགས་བདག་མེད་པ་ཉིད་དུ་མ་གྲུབ་སྟེ། མ་དམིགས་པ་
ཙམ་ནི་ཐེ་ཚོམ་གྱི་རྒྱུ་ཡིན་པའི་ཕྱིར། ཞེས་བཤད་དོ། །དེའི་དོན་ནི་
འདི་ཡིན་ཏེ། བུམ་པ་བདག་མེད་དུ་མ་གྲུབ་པར་ཐལ། བུམ་པ་ལ་
བདག་ཡོད་མེད་ཐེ་ཚོམ་ཟ་བའི་ཕྱིར། འདོད་ན། བུམ་པ་དེ་སྲོག་
ལྡན་གྱི་ལུས་ཀྱི་རྟགས་ཀྱིས་གསོན་ལུས་བདག་བཅས་སུ་སྒྲུབ་པའི་ལྡོག་
ཁྱབ་ངེས་པའི་གཞིར་གྱུར་བའི་མི་མཐུན་དཔེ་ཡང་དག་ཡིན་པར་བུད།
མ་གྲུབ་ན། ཁས་བླངས་མོད། དེར་ཐལ། བུམ་པ་ལ་བདག་
ཡཡ༌ 775 ---



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཚད་མས་མ་དམིགས་ན་བུམ་པ་ལ་བདག་མེད་པས་མ་ཁྱབ་པའི་ཕྱིར།
མ་གྲུབ་ན། བདག་ཡོད་ཀྱང་མཐོང་མི་རུང་ཡིན་པར་བུད། དོན་
ནི། ཆོས་ཅན། སློབ་དཔོན་གྱིས་རྒྱུ་ཁྱབ་བྱེད་མ་དམིགས་པའི་
རྟགས་ཡང་དག་གི་རང་གི་ཤེས་འདོད་ཆོས་ཅན་གྱི་སྟེང་དུ་རང་གི་
དགག་བྱའི་ཆོས་ཡོད་ན་དེ་སྣང་དུ་རུང་བ་ཞིག་དགོས་སོ་ཞེས་བསྟན་
ཏེ། དེས་གསོན་ལུས་ལ་བདག་ཡོད་ཀྱང༌། གསོན་ལུས་ལ་བདག་
སྣང་མི་རུང་ཡིན་ན། སྲོག་ལྡན་གྱི་ལུས་དེ་སྒྲུབ་ཀྱི་ལྡོག་ཁྱབ་མ་ཡིན་
དགོས་སོ། ཞེས་བཤད་པའི་ཕྱིར། རང་རེས། རང་བཞིན་་་་
འབྲས་བུ་གྲུབ་དོན་དུ། ཞེས་པའི་སྐབས་སུ། རྟགས་ཡང་དག་དེ་
ལ་འབྲས་རང་མ་དམིགས་པའི་རྟགས་ཡང་དག་གསུམ་དུ་གྲངས་ངེས་
པར་ཁས་བླངས་པ་ལ། རྟགས་ཡང་དག་ཐམས་ཅད་རང་གི་ཤེས་
འདོད་ཆོས་ཅན་གྱི་སྟེང་དུ་རང་གི་དགག་བྱའི་ཆོས་རྣམ་པར་བཅད་
ཙམ་གྱི་མེད་དགག་འབའ་ཞིག་སྒྲུབ་པར་བྱེད་པ་མིན་ནམ། ཅིའི་
ཕྱིར་རྟགས་ཡང་དག་ལ་འབྲས་རང་མ་དམིགས་པའི་རྟགས་ཡང་དག་
གསུམ་དུ་གྲངས་ངེས་ཞེ་ན། ཆོས་ཅན། རྟགས་ཡང་དག་ཐམས་
ཅད་རང་གི་ཤེས་འདོད་ཆོས་ཅན་གྱི་སྟེང་དུ་རང་གི་དགག་བྱའི་ཆོས་
རྣམ་པར་བཅད་ཙམ་གྱི་མེད་དགག་འབའ་ཞིག་སྒྲུབ་པར་བྱེད་པ་མིན་
ཏེ། རྒྱུ་ཁྱབ་བྱེད་མ་དམིགས་པའི་རྟགས་ཡང་དག་འདིར་ནི་ཤེས་
འདོད་ཆོས་ཅན་གྱི་དངོས་པོ་ལའང་དངོས་པོའི་ཆ་སྟེ་བསྒྲུབ་བྱའི་ཆོས་
སུ་ཁས་བླངས་པ་མེད་པར་དགག་པ་ཉིད་སྒྲུབ་པར་བྱེད་པ་ཡིན་ལ།
སྔ་མ་འབྲས་རང་གི་རྟགས་ཡང་དག་དག་གིས་ནི་རང་གི་ཤེས་འདོད་
ཆོས་ ཅན་ གྱི་ སྟེང་ དུ་ དངོས་ སུ་ བསྒྲུབ་ བྱའི་ ཆོས་ སྒྲུབ་ པ་ དང་།
ཤུགས་ལ་མ་ཡིན་དགག་སྒྲུབ་པར་བྱེད་པ་ཡིན་པའི་ཕྱིར། གཉིས་པ་
ལ། འབྲེལ་པ་ངེས་བྱེད་དང་། བསྒྲུབ་བྱ་ངོས་གཟུང་བ་དང༌།
776 -



་་་་
༡
རྣམ་འགྲེལ་ལེའུ་བཞི་བའི་ཊཱིཀྐ
ལོགས་སུ་མི་སྟོན་པའི་རྒྱུ་མཚན་གྱི་དོན་བསྡུ་བའོ། །
དང༌ པོ་ ནི། འདི་ གང༌ ལས་ འཕྲོས་ ན། རང༌ རེས།
ཕྱོགས་ཆོས་འཁོར་ལོར་འབྲས་རང་གི་རྟགས་ཀྱི་དཔེར་བརྗོད་དངོས་
སུ་བསྟན་ནས། རང་བཞིན་ མ་དམིགས་ པའི་ རྟགས་ཀྱི་དཔེར་་་་་
བརྗོད་དངོས་སུ་མ་བསྟན་པ་ལ། ཁོ་ན་རེ། སློབ་དཔོན་ཕྱོགས་
གླང་རང་བཞིན་མ་དམིགས་པའི་རྟགས་ཡང་དག་མི་བཞེད་པ་ཡིན་
ནམ། བཞེད་ན། དེ་ཕྱོགས་ཆོས་འཁོར་ལོར་དངོས་སུ་མི་སྟོན་
པའི་རྒྱུ་མཚན་ཅི་ཡིན་ཞེ་ན། དེའི་ལན་ལ། དང་པོ་སློབ་དཔོན་
རང་བཞིན་མ་དམིགས་པའི་རྟགས་ཡང་དག་བཞེད་པའི་ཚུལ་སྟོན་པ་
ལ། དེ་ལ་ཞེས་ སོགས་རྐང་པ་བཞི་གསུངས། རང་བཞིན་མ་་་
དམིགས་པའི་རྟགས་ཡང་དག་ངོས་འཛིན་པ་ལ། ཡུལ་མེད་ཅེས་
སོགས་རྐང་པ་བཞི་གསུངས། རང་བཞིན་མ་དམིགས་པའི་རྟགས་
ཡང་དག་གིས་རང་གི་བསྒྲུབ་བྱ་སྒྲུབ་ནུས་པའི་རྒྱུ་མཚན་ཅི་ཡིན་ཞེ་ན།
དེའི་ རྒྱུ་མཚན་ སྟོན་ པ་ལ། དམིགས་ སུ་ཞེས་སོགས་རྐང་པ་བཞི་
གསུངས། རང་བཞིན་མ་དམིགས་པའི་རྟགས་ཡང་དག་ལ་རང་གི་
བསྒྲུབ་བྱ་སྒྲུབ་པའི་ནུས་པ་མེད་པའི་པའི་རྩོད་པ་སྤང་པ་ལ། སྣང་
བ་ཞེས་སོགས་རྐང་པ་བཞི་གསུངས། རང་བཞིན་མ་དམིགས་པའི་
རྟགས་ཡང་དག་བཀོད་པ་ལ་དགོས་ པ་ མེད་ཀྱི་རྩོད་ པ་ སྤང་ པ་ལ།
ཡུལ་ཡོད་ཅེས་སོགས་རྐང་པ་བཞི་གསུངས། ། དེའི་དཔེ་སྒྲུབ་པ་
ལ། ཅི་ལྔར། ཞེས་སོགས་རྐང་པ་བཞི་གསུངས། སློབ་དཔོན་
ཕྱོགས་གླང་རང་བཞིན་མ་དམིགས་པའི་རྟགས་ཡང་དག་བཞེད་ཀྱང་།
ཕྱོགས་ཆོས་འཁོར་ལོར། དེའི་དཔེར་བརྗོད་དངོས་སུ་མི་སྟོན་པའི་
རྒྱུ་མཚན་དངོས་སྟོན་པ་ལ། རྒྱུ་ལས་ཞེས་སོགས་རྐང་པ་བཞི་་་་
གསུངས་པ་ཡིན་ནོ། ཞེས་ཀུན་ཁྱེན་དར་མ་རིན་ཆེན་གསུང་ངོ༌། །
- 777



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཆོས་ ཅན། སློབ་དཔོན་ཕྱོགས་གླང་བུམ་པ་ཚད་མས་མ་དམིགས་
པའི་ས་ཕྱོགས་སུ་བུམ་པ་མེད་པའི་ཐ་སྙད་མི་ཤེས་པ་ཤེས་པར་བྱ་བའི་
ཕྱིར་དུ་རང་བཞིན་མ་དམིགས་པའི་རྟགས་ཡང་དག་གི་དཔེ་གཅིག་
བཞེད་པ་ཡིན་ཏེ། དམིགས་རུང་ཡོད་པའི་འཇོག་བྱེད་ དུ་ སྨྲ་བ་
རྣམས་ཀྱི་ལུགས་དེ་ལ་ནི་ཆོས་དེ་ཡོད་པའི་འཇོག་བྱེད་ཆོས་དེ་ཚད་
མས་དམིགས་པ་ལས་གཞན་མིན་པ་དེའི་ཕྱིར། གཉིས་པ་ལ་དངོས་
དང་། རྩོད་པ་སྤོང་བའོ། །
དང་པོ་ནི། འོ་ན། བུམ་པ་ཚད་མས་མ་དམིགས་པའི་ས་
ཕྱོགས་ སུ་བུམ་པ་མེད་པར་སྒྲུབ་པའི་རང་བཞིན་མ་དམིགས་པའི་
རྟགས་ཡང་དག་བཞེད་ན། དེ་གང་ཞེ་ན། བུམ་པ་ཚད་མས་མ་
དམིགས་པའི་ཕྱོགས་དེར་ནི། བུམ་པའི་ཡུལ་ཅན་གྱི་ནི་བུམ་པ་
འཛིན་པའི་ཤེས་པ་དང་། བུམ་པ་ཞེས་བརྗོད་པའི་སྒྲ་དང༌། བུམ་
པ་ཡོད་དམ་སྙམ་པའི་ཐེ་ཚོམ་དོན་མཐུན་རྣམས་འགོག་པར་འགྱུར་བ་
ཡིན་ཏེ། བུམ་པ་ཚད་མས་མ་དམིགས་པའི་ས་ཕྱོགས་སུ། ཡུལ་
བུམ་པ་ཚད་མས་དམིགས་པ་མེད་པའི་ཕྱིར། དཔེར་ན། རྒྱང་
རིང་པོའི་ཆོས་ཀྱི་སྡོང་བུ་ཆོས་ཅན། མེ་མིན་ཏེ། སྲེག་པར་བྱེད་པ་
མ་ཡིན་པའི་ཕྱིར། ཞེས་བྱ་བ་བཞིན་ནོ། །འོ་ན་བུམ་པ་ཚད་མས་མ་
དམིགས་པའི་རྟགས་ ཀྱིས། དེ་ཚད་མས་མ་དམིགས་པ་དེའི་རྒྱུ་་་
མཚན་ ཅན་ གྱི་ སྒྲ་དང༌ ཤེས་ པ་ དོན་ མཐུན་ཡོད་ པར་སྒྲུབ་ནུས་ ཏེ།
དམིགས་སུ་རུང་བའི་བུམ་པ་མེད་པའི་འཇོག་བྱེད་ནི། བུམ་པ་ཚད་
མས་མི་དམིགས་པ་ལས་གཞན་མིན་ པ་དེའི་ཕྱིར། གཉིས་པ་ནི།
ཁོ་ན་རེ། བུམ་པ་ཚད་མས་མ་དམིགས་པའི་རྟགས་ཀྱིས་བུམ་པ་
ཚད་མས་མ་དམིགས་པའི་ས་ཕྱོགས་སུ་བུམ་པ་མེད་པར་སྒྲུབ་མི་ནུས་
པར་ཐལ། བུམ་པ་ཚད་མས་མ་དམིགས་པ་དེ་བུམ་པ་མེད་པའི་
- 778 ཁམ་



རྣམ་འགྲེལ་ལེའུ་བཞི་བའི་ཊཱིཀྐ
རྣམ་པར་འཇོག་བྱེད་ཀྱི་རྒྱུ་དང༌། བུམ་པ་མེད་པ་དེ་བུམ་པ་ཚད་
མས་མ་དམིགས་པའི་རྣམ་པར་བཞག་བྱའི་འབྲས་བུ་ཡིན་པ་གང་ཞིག
རྒྱུ་རྟགས་སུ་བཀོད་ནས་འབྲས་བུ་སྒྲུབ་པར་བྱེད་པའི་རྟགས་ཡང་དག་
མི་སྲིད་པའི་ཕྱིར་ཞེ་ན། མ་ཁྱབ་ཅེས་སྟོན་པ་ནི། བུམ་པ་མེད་པ་
དེ་བུམ་པ་ཚད་མས་མ་དམིགས་པའི་རྣམ་པར་བཞག་བྱའི་འབྲས་བུ་
ཡིན་ན་ཡང་བུམ་པ་ཚད་མས་མ་དམིགས་པ་དེ་ལས་ནི། བུམ་པ་
ཚད་མས་མ་དམིགས་པའི་ས་ཕྱོགས་སུ་བུམ་པ་ཡོད་པར་འཛིན་པའི་
བློ་དང་བུམ་པ་ཡོད་ཅེས་པའི་སྒྲ་དང༌། བུམ་པ་ཡོད་སྙམ་པའི་ཐེ་
ཚོམ་དོན་མཐུན་མེད་པར་གྲུབ་པ་ཡིན་ཏེ། སྣང་པ་བུམ་པ་ཚད་
མས་མ་མཐོང་ན་བུམ་པ་མེད་ཅེས་བྱ་བའི་ཐ་སྙད་འདི་མཁས་པ་ནས་
གནག་རྫི་མོའི་བར་ལ་གྲུབ་པའི་ཕྱིར། ཁོ་ན་རེ། བུམ་པ་ཚད་མས་
མ་དམིགས་ན། བུམ་པ་མེད་པས་ཁྱབ་པ་མཁས་པ་ནས་གནག་རྫི་
མོའི་བར་ལ་གྲུབ་ན། གྲངས་ཅན་གྱི་བུམ་པ་ཚད་མས་མ་དམིགས་
པའི་ས་ཕྱོགས་སུ་བུམ་པ་མེད་པར་ཚད་མས་མ་ངེས་པའི་རྒྱུ་མཚན་ཅི་
ཡིན་ཞེ་ན། ཆོས་ ཅན། བུམ་པ་ཚད་མའི་མ་དམིགས་ པའི་ ས་
ཕྱོགས་སུ། ཡུལ་བུམ་པ་ཚད་མས་མ་དམིགས་པ་དེ་གྲུབ་ཟིན་དུ་
ཡོད་ན་ཡང་། བུམ་པ་ཚད་མས་མ་དམིགས་པའི་ས་ཕྱོགས་འདིར་
གྲངས་ཅན་པ་གཞན་དག་བུམ་པ་མེད་པའི་ཐ་སྙད་རྗེས་སུ་མི་བརྗོད་
པ་སྟེ། བུམ་པ་མེད་པར་ཚད་མས་མ་ངེས་པའི་རྒྱུ་མཚན་ཡོད་དེ།
དེ་འདྲའི་ཐ་སྙད་དོན་མཐུན་རྨོངས་པའི་རྒྱུ་མཚན་གྱིས་དེ་ཚད་མས་
མ་དམིགས་པའི་ས་ཕྱོགས་སུ་བུམ་པ་མེད་པར་ཚད་མས་མ་ངེས་པའི་
ཕྱིར། འོ་ན། གྲངས་ཅན་གྱི་ངོར་བུམ་པ་ཚད་མས་མ་དམིགས་
པའི་ས་ཕྱོགས་སུ་བུམ་པ་མེད་པའི་དོན་སྒྲུབ་དགོས་སམ་ཞེ་ན། དེ་
མི་དགོས་ཏེ། དེའི་ངོར་བུམ་པ་ཚད་མས་མ་དམིགས་ན། བུམ་པ་
- 779 ཡ་



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མེད་པའི་ཐ་སྙད་འཇུག་པའི་ཁྱབ་པ་དཔེའི་སྟེང་དུ་གྲུབ་ཟིན་པ་དང་
ཆོས་མཐུན་ དུ་ བསྟན་ པ་ ལས་གཞི་དེར་བུམ་པ་མེད་པའི་ བརྡ་དྲན་
བྱེད་པ་ཙམ་འབའ་ཞིག་ཡིན་པའི་ཕྱིར། བསྒྲུབ་བྱའི་ཆོས་ཀྱི་དོན་
གྲུབ་ཀྱང་ཐ་སྙད་སྒྲུབ་དགོས་པའི་རྟགས་ཀྱི་དཔེ་ནི། ཅི་ལྟར་ཏེ།
དཔེར་ན་མེ་ཕན་འདོགས་བྱེད་དུ་ཡོད་པ་ལས་དུ་བ་སྐྱེ་བར་མཐོང་བ་
དང་། མེ་ཕན་འདོགས་བྱེད་དུ་མེད་པ་ལས་དུ་བ་སྐྱེ་བར་མ་མཐོང་
བའི་རྗེས་སུ་འགྲོ་ལྡོག་བྱ་ས་དང༌། བྱེད་པ་པོའི་རྟགས་ལས། མེ་
དུ་བའི་རྒྱུ་ ཐ་དད་དུ་དུ་བ་མེའི་འབྲས་བུ་ཉིད་དུ་སྒྲུབ་པའི་རྟགས་
བཞིན་ཏེའོ། ། འོ་ན། མེ་ཕན་འདོགས་བྱེད་དུ་ཡོད་མེད་ཀྱི་རྗེས་
སུ་འགྲོ་ལྡོག་བྱེད་པ་པོ་ལ་མེའི་འབྲས་བུ་དང༌། དེ་འདྲའི་རྗེས་སུ་
འགྲོ་ལྡོག་བྱ་ས་ལ་དུ་བའི་རྒྱུའི་ཐ་སྙད་བྱས་པ་ལ་དགོས་པ་ཅི་ཡོད་ཅེ་
ན། མེ་ཕན་འདོགས་བྱེད་དུ་ཡོད་མེད་ཀྱི་རྗེས་སུ་འགྲོ་ལྡོག་བྱེད་པ་
པོ་དང༌། རྗེས་སུ་འགྲོ་ལྡོག་བྱ་ས་དེ་ཉིད་ལ་ནི་མེའི་འབྲས་བུ་དང་
སོགས་པ་དུ་བའི་རྒྱུའི་སྒྲ་སྦྱར་བ་ལ་དགོས་པ་ཡོད་དེ། མེ་དུའི་རྒྱུ་
འབྲས་ ཀྱི་ ཐ་སྙད་ ཟོར་ ཡང་ བའི་ དོན་ དུ་ བཀོད་ པ་ ཡིན་ པའི་ ཕྱིར།
གསུམ་པ་ནི། ཁོ་ན་རེ། སློབ་དཔོན་ཕྱོགས་གླང་གིས་ཕྱོགས་ཆོས་
ཅན་གྱི་གཏན་ཚིགས་ཀྱི་རབ་དབྱེ་བཤད་པའི་སྐབས་དེར་འབྲས་རང་
གི་རྟགས་ཀྱི་དཔེར་བརྗོད་ ལས་ཐ་དད་པར་ནི། རང་བཞིན་མ་
དམིགས་པའི་རྟགས་ཀྱི་དཔེར་བརྗོད་དངོས་སུ་་བསྟན་པའི་རྒྱུ་མཚན་
ཡོད་དེ། རང་བཞིན་མ་དམིགས་པའི་རྟགས་ཡང་དག་འདི་ནི་རྣམ་
འཇོག་གི་རྒྱུ་ལས་རྣམ་གཞག་གི་འབྲས་བུ་སྒྲུབ་པའི་གཏན་ཚིགས་ཡིན་
པས་ན། རང་བཞིན་གྱི་རྟགས་ཡང་དག་གི་ནང་དུ་འདུས་པའི་རྒྱུ་
མཚན་གྱིས་དངོས་སུ་མ་བསྟན་པའི་ཕྱིར། གསུམ་པ་ལ། སྣང་
རུང་ལ་དམིགས་པའི་དོན་དང་། མི་སྣང་པ་མ་དམིགས་པ་དང༌།
780 ཡ



རྣམ་འགྲེལ་ལེའུ་བཞི་བའི་ཊིཀྐ །
མ་དམིགས་པའི་སྦྱོར་བའི་དབྱེ་བའོ། ། དང་པོ་ལ། རང་བཞིན་མ་
དམིགས་པའི་རྟགས་ཀྱིས་ཕྱོགས་ཆོས་མངོན་སུམ་གྱིས་གྲུབ་པ། དེ་
ཇི་ལྟར་གྲུབ་པའི་ཚུལ། གཞན་དུ་ཧ་ཅང་ཐལ་བའོ། ། དང་པོ་ལ།
བསྟན་པ་དང༌། བཤད་པ། དེས་གྲུབ་པའི་དོན་ནོ། ། །
དང་པོ་ནི། རང་རེས། གོང་དུ་བུམ་པ་ཚད་མས་མ་་་་་
དམིགས་པ་དེ། དེ་ཚད་མས་མ་དམིགས་པའི་ས་ཕྱོགས་སུ་བུམ་པ་
མེད་པར་སྒྲུབ་པའི་རྟགས་ཡང་དག་ཏུ་ཁས་བླངས་པ་ལ། ཁོ་ན་རེ།
དེ་དེ་སྒྲུབ་ཀྱི་རྟགས་ཡང་དག་མ་ཡིན་པར་ཐལ། དེའི་རྟགས་ཀྱིས་
དེ་ སྒྲུབ་ ཀྱི་ཕྱོགས་ ཆོས་ སྒྲུབ་བྱེད་ ཀྱི་ ཚད་ མ་ མེད་ པའི་ ཕྱིར་ ཞེ་ ན།
དེའི་རྟགས་ཀྱིས་དེ་སྒྲུབ་ཀྱི་ཕྱོགས་ཆོས་རང་རིག་མངོན་སུམ་གྱིས་གྲུབ་
ཚུལ་ སྟོན་ པོ་ལ། གཅིག་དམིགས་ཞེས་ སོགས་ ཤོ་ལོ་ཀ་བྱེད་དང་
གསུམ་གསུངས། དེའི་ཕྱོགས་ཆོས་རང་རིག་མངོན་སུམ་ གྱིས་ མ་
གྲུབ་པ་ལ་གནོད་བྱེད་སྟོན་པ་ལ། དེ་ལྟ་མིན་ཞེས་སོགས་རྐང་པ་
གཉིས་གསུངས། མྱོང་བ་ཁྱད་པར་ཅན་ཉིད་ལས། ཞེས་པ་ལ་
དོགས་ པ་ གཅོད་ པ་ ལ། རང་ བཞིན་ ཁྱད་ པར་ ཅན་ མྱོང་ ལས།
ཞེས་སོགས་རྐང་པ་བཞི་གསུངས། དེའི་ཕྱོགས་ཆོས་རང་ རིག་་་་༌་
མངོན་སུམ་གྱིས་གྲུབ་ཚུལ་མཇུག་བསྡུས་ནས་སྟོན་པ་ལ། དེས་ན།
ཞེས་སོགས་རྐང་པ་གཉིས་གསུངས། དེ་དེ་སྒྲུབ་ཀྱི་རྟགས་ཡང་དག་
ཡིན་པའི་རྒྱུ་མཚན་མཇུག་བསྡུས་ནས་སྟོན་པ་ལ། རང་ཉིད་ཅེས་
སོགས་རྐང་པ་གཉིས་གསུངས། དེ་ལྟ་མིན་ན། ཞེས་སོགས་རྐང་
པ་གཉིས་ཀྱི་མཇུག་སྡུད་སྟོན་པ་ལ། གཞན་དུ་ཞེས་སོགས་རྐང་པ་
བཞི་གསུངས། ཆོས་ ཅན། བུམ་པ་ཚད་མས་མ་དམིགས་པའི་
རྟགས་ཀྱིས། དེ་ཚད་མས་མ་དམིགས་པའི་ཕྱོགས་སུ་བུམ་པ་མེད་
པར་སྒྲུབ་པའི་ཕྱོགས་ཆོས་རང་རིག་མངོན་སུམ་གྱི་གྲུབ་པ་ཡིན་ཏེ།
– 781



ཇེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
གཅིག་བུམ་པ་ཚད་མས་མ་དམིགས་ པའི་ ས་ ཕྱོགས་ དམིགས་ པའི་
དབང་པོའི་མངོན་སུམ་རང་ཉམས་སུ་མྱོང་བའི་རང་རིག་མངོན་སུམ་
ལས། བུམ་པ་ཚད་མས་མ་དམིགས་པའི་ས་ཕྱོགས་འདི་ནི་དམིགས་
སོ་ཞེས་བྱ་བའམ། ས་ཕྱོགས་དེར་བུམ་པ་འདི་ནི་མ་དམིགས་ སོ་
ཞེས་སོགས་རྟོགས་པ་ཅན་གྱི་བློ་གཉིས་ནི་སྐྱེ་བར་འགྱུར་བ་ཡིན་པའི་
ཕྱིར། གཉིས་པ་ནི། ཁོ་ན་རེ། གཅིག་དམིགས་ལས་ལོགས་སུ་
ཉམས་སུ་མྱོང་བ། ཞེས་སྨོས་པ་ལ་དགོས་པ་ཅི་ཡོད་ཅེ་ན། དེ་ལ་
དགོས་པ་ཡོད་དེ། མྱོང་བ་ཁྱད་པར་ཅན་བུམ་འཛིན་དབང་མངོན་
དང་། བུམ་ པ་ཚད་མས་མ་དམིགས་ པའི་ ས་ ཕྱོགས་ འཛིན་ པའི་་
དབང་པོའི་མངོན་སུམ་ཉིད་ལས་དོན་བུམ་པ་དང༌། བུམ་པ་ཚད་
མས་མ་དམིགས་པའི་ས་ཕྱོགས་རྣམ་པར་ཁྱད་པར་ཅན་ཏེ་ཐ་དད་དུ་
རྟོགས། དབང་མངོན་གཉིས་པོ་དེ་ལྟ་བུའི་བདག་ཉིད་ཅན་ཉམས་
སུ་མྱོང་བའི་རང་རིག་མངོན་སུམ་གཉིས་ནི་དབང་མངོན་གཉིས་པོ་
འདི་ནི་ཐ་དད་དུ་འབྱེད་པའི་རྟོག་བློའི་རྒྱུ་ཡིན་ནོ། །ཞེས་གོ་བའི་ཆེད་
ཡིན་ པའི་ ཕྱིར། གསུམ་ པ་ནི། དབང་ པོའི་ མངོན་ སུམ་ དང་།
བུམ་འཛིན་ཚད་མས་མ་དམིགས་པའི་ས་ཕྱོགས་འཛིན་པའི་དབང་
པོའི་མངོན་སུམ་གྱི་བློའི་དབྱེ་བ་དེ་གཉིས་ཉམས་སུ་མྱོང་བའི་རང་
རིག་ མངོན་ སུམ་ ཉིད་ ལུས་ གྲུབ་ པར་ འགྱུར་ བ་ ཡིན་ པར་ ཐལ།
དབང་མངོན་དེ་དག་གིས་དེའི་ཡུལ་གྱི་དོན་བུམ་པ་དང༌། བུམ་པ་
ཚད་མས་མ་དམིགས་པའི་ས་ཕྱོགས་ཀྱི་དབྱེ་བ་གྲུབ་པར་འགྱུར་བ་
ཡིན་པའི་ཕྱིར་ཏེ། དེ་ལྟར་བཤད་མ་ཐག་པ་དེའི་ཕྱིར། ཁོ་ན་རེ།
དབང་མངོན་གཉིས་པོ་དེ་བུམ་པ་དང་བུམ་པ་ཚད་མས་མ་དམིགས་
པའི་ས་ཕྱོགས་གཉིས་ཐ་དད་དུ་གྲུབ་པ་དེ་ལྟ་མིན་ནོ་ཞེ་ན། འོ་ན་དེ་
གཉིས་ཐ་དད་དུ་སྒྲུབ་པའི་སྒྲུབ་བྱེད་ཐུག་མེད་དུ་ཐལ། ཕྱོགས་སྔ་
ཁ 782 -



རྣམ་འགྲེལ་ལེའུ་བཞི་བའི་ཊིཀྐ
མ་དེའི་ཕྱིར། འདོད་ན། དེ་གཉིས་བར་འགའ་ཡང་ ཐ་དད་དུ་
གྲུབ་པར་མི་འགྱུར་བར་ཐལ་ལོ། ། གཉིས་པ་ནི། དེས་ན་བུམ་པ་
ཚད་མས་མ་དམིགས་པའི་རྟགས་ཀྱིས་དེ་ཚད་མས་མ་དམིགས་པའི་ས་
ཕྱོགས་སུ་བུམ་པ་མེད་པར་སྒྲུབ་པའི་ཕྱོགས་ཆོས་རང་རིག་མངོན་སུམ་
གྱིས་གྲུབ་པར་སྟོན་པ་ན། བུམ་ པ་ ཚད་མས་མ་དམིགས་པའི་ས་
ཕྱོགས་སུ་མ་ཟད་བུམ་པ་ཚད་མས་མ་དམིགས་པའི་ས་ཕྱོགས་སུ་བུམ་
པ་ཚད་མས་མ་དམིགས་པ་ཡང་བུམ་པ་ཚད་མས་མ་དམིགས་པ་དེ་
ལས་ཁྱད་པར་ཅན་བུམ་པ་ཚད་མས་མ་དམིགས་པའི་ཕྱོགས་དམིགས་
པའི་དབང་པོའི་མངོན་སུམ་ཉིད་ཀྱིས་དམིགས་པ་ཡིན་ཏེ། བུམ་པ་
ལས་རང་བཞིན་ཁྱད་པར་ཅན་མྱོང་བ་བུམ་པ་ཚད་མས་མ་དམིགས་
པའི་ས་ཕྱོགས་འཛིན་པའི་དབང་པོའི་མངོན་སུམ་ལས། བུམ་པ་
ཚད་མས་མ་དམིགས་པའི་ས་ཕྱོགས་སུ་གཞན་བུམ་པ་དམིགས་བྱེད་ཀྱི་
ཚད་མ་བསལ་བ་ནི་རྫས་གཞན་མ་ཡིན་པར་གྲུབ་པ་དེ་རྫས་གཅིག་
ཡིན་པའི་ཕྱིར། བུམ་པ་ཚད་མས་མ་དམིགས་པའི་རྟགས་ཀྱིས་བུམ་
པ་ཚད་མས་མ་དམིགས་པའི་ས་ཕྱོགས་སུ་བུམ་པ་མེད་པར་སྒྲུབ་པའི་
ཕྱོགས་ཆོས་འདི་ནི་ཆོས་ཅན། ཁྱོད་ཚད་མས་མ་གྲུབ་པའི་སྐྱོན་མེད་
དེ་ཁྱོད་བུམ་པ་ཚད་མས་མ་དམིགས་པའི་ཕྱོགས་རང་ཉིད་འཛིན་པའི་
དབང་པོའི་མངོན་སུམ་རང་ཉིད་ལས་རྟོགས་པའི་ཕྱིར་ཏེ། དེ་ལྟར་
བསྒྲུབས་ཟིན་པ་དེས་ནའི་ཕྱིར། བུམ་པ་ཚད་མས་མ་དམིགས་པ་
ཆོས་ཅན། ཁྱོད་བུམ་པ་ཚད་མས་མ་དམིགས་པའི་ས་ཕྱོགས་སུ་བུམ་
པ་དེ་མེད་པར་བསྒྲུབ་པའི་རྣམ་གཞག་གོ་བར་བྱེད་པའི་རྟགས་ཡང་
དག་ཡིན་དེ། ཁྱོད་དེ་སྒྲུབ་ཀྱི་ཕྱོགས་ཆོས་གང་ཞིག བུམ་པ་རང་
ཉིད་ཚད་མས་མ་དམིགས་པ་ཙམ་གྱིས་དེ་མེད་པའི་ཐ་སྙད་འཇུག་པ་
ཅན་གྱི་རྗེས་ཁྱབ་ཡིན་པའི་ཕྱིར། གསུམ་པ་ནི། དེའི་རྟགས་ཀྱིས་
- 783 -



རྗེ་སྨོན་ལམ་དཔལ་བའི་རྣམ་འ གྲེལ་ཊཱིཀྐ
དེ་ལྟར་སྒྲུབ་པའི་ཕྱོགས་ཆོས་རང་རིག་མངོན་སུམ་གྱིས་གྲུབ་པ་ལས་
གཞན་དུ་རྟགས་གཞན་གྱིས་བསྒྲུབ་དགོས་ན། ཆོས་ཅན། བུམ་
པ་ཚད་མས་མ་དམིགས་པའི་ས་ཕྱོགས་སུ། བུམ་པ་མེད་པའི་སྒྲུབ་
བྱེད་ཐུག་མེད་དུ་འགྱུར་བར་ཐལ། ས་ཕྱོགས་དེར་དོན་བུམ་པ་མེད་
པ་ཉིད་ནི། དེ་ཚད་མས་མ་དམིགས་པའི་རྟགས་ལས་རྟོགས་པར་
འགྱུར་ལ། དེ་ཚད་མས་མ་དམིགས་པ་མེད་པ་ཉིད་དེ་ཡང་རྟགས་
གཞན་གྱིས་སྒྲུབ་དགོས་པ་ཉིད་ཡིན་པའི་ཕྱིར། གཉིས་པ་ནི། ཁོ་
ན་རེ། སྣང་རུང་མ་དམིགས་པའི་ རྒྱུ་ཁྱབ་བྱེད་རང་བཞིན་མ་་་་
དམིགས་པའི་རྟགས་ཡང་དག་གསུམ་གྱིས་རང་གི་ཤེས་འདོད་ཆོས་
ཅན་གྱི་སྟེང་དུ། རང་གི་དགག་བྱའི་ཆོས་སུ་བཏགས་པའི་དོན་མེད་
ངེས་སུ་སྒྲུབ་ནུས་པ་བཞིན་དུ། མ་དམིགས་པའི་རྟགས་ཡང་དག་
ཐམས་ཅད་ཀྱིས་དེ་ལྟར་སྒྲུབ་ནུས་སམ་ཞེ་ན། མི་སྣང་བ་དམིགས་
པའི་རྟགས་ཡང་དག་གང་གིས་དེ་ལྟར་སྒྲུབ་མི་ནུས་ཞེས་སྟོན་པ་ནི་
ཆོས་ཅན། མི་སྣང་བ་མ་དམིགས་པའི་རྟགས་ཡང་དག་གིས་རང་གི་
ཤེས་འདོད་ཆོས་ཅན་གྱི་སྟེང་དུ་རང་གི་དགག་བྱའི་ཆོས་སུ་བཏགས་
པའི་དོན་མེད་ངེས་ལས་གཞན་དུ་ཡོད་ངེས་ཀྱི་ཐ་སྙད་དོན་མཐུན་
བཞག་པ་འགོག་པར་འགྱུར་བ་ཡིན་ཏེ། དེས་རང་གིས་ཤེས་འདོད་
ཆོས་ཅན་གྱི་སྟེང་དུ་རང་གི་དགག་བྱའི་ཆོས་མེད་ངེས་སུ་སྒྲུབ་མི་རུང་
བའི་ཕྱིར། དཔེར་ན། སེམས་ཅན་གཞན་ལྷས་བྱིན་གྱི་རྒྱུད་ལ་
ཡོད་པའི་རྣམ་རྟོག་གི་གྲངས་ལ་སོགས་པ་བསྐལ་དོན་དུ་སོང་བའི་
མཆོད་སྦྱིན་གྱིས་རྟགས་ལ་ལྟོས་པ་མེད་པའི་ལྷས་བྱིན་གྱི་རྣམ་རྟོག་གི་
གྲངས་ལ་སོགས་པ་མ་དམིགས་པ་ཙམ་གྱིས་མེད་པར་མི་འགྲུབ་པ་
བཞིན་ནོ། །དེས་ན། མི་སྣང་བ་མ་དམིགས་པའི་རྟགས་ཡང་དག་
འདི་ནི་ཆོས་ཅན། རང་གི་ཤེས་འདོད་ཆོས་ཅན་གྱི་སྟེང་དུ་རང་གི་
- 784 -
7



རྣམ་འགྲེལ་ལེའུ་བཞི་བའི་ཊིཀྐ
དགག་བྱའི་ཆོས་ཡོད་ངེས་ལས་ལྡོག་པ་མེད་ངེས་སུ་སྒྲུབ་པར་ནུས་པ་
མ་ཡིན་ཏེ། ཁྱོད་རང་གི་ཤེས་འདོད་ཆོས་ཅན་གྱི་སྟེང་དུ་རང་གི་
དགག་བྱའི་ཆོས་ཡོད་མེད་གང་དུ་ཡང་ངེས་པ་མེད་ པའི་འབྲས་བུ་
ཅན་གྱི་གཏན་ཚིགས་ཡིན་པའི་ཕྱིར། ཁོ་ན་རེ། མི་སྣང་བ་མ་
དམིགས་པའི་རྟགས་ཡང་དག་གིས་རང་གིས་ཤེས་འདོད་ཆོས་ཅན་གྱི་
སྟེང་དུ་རང་གི་དགག་བྱའི་ཆོས་མེད་ངེས་སུ་སྒྲུབ་མི་ནུས་ན། རང་
གི་ཤེས་འདོད་ཆོས་ཅན་གྱི་སྟེང་དུ་རང་གི་དགག་བྱའི་ཆོས་མེད་ངེས་
སུ་སྒྲུབ་པའི་མ་དམིགས་པའི་རྟགས་ཡང་དག་ཡོད་པར་བཤད་པ་དང་
འགལ་ལོ་ཞེ་ན། དེ་མི་འགལ་ཏེ། མ་དམིགས་པའི་གཏན་ཚིགས་
ལ་གཉིས་ཡོད་པའི་ནང་ནས། སྣང་རུང་མ་དམིགས་པའི་རྟགས་
ཡང་དག་གི་དབང་དུ་བྱས་པ་ཡིན་པའི་ཕྱིར་ཏེ། དེས་རང་གི་ཤེས་
འདོད་ཆོས་ཅན་གྱི་སྟེང་དུ་རང་གི་དགག་བྱའི་ཆོས་མེད་ངེས་སུ་སྒྲུབ་
ནུས་ཀྱི། ཅིག་ཤོས་ཀྱིས་མི་ནུས་པའི་ཕྱིར། གསུམ་པ་ལ། ལྷན་
ཅིག་མི་གནས་འགལ་བ་བརྟེན་པའི་དམིགས་པའི་སྦྱོར་བའི་དབྱེ་བ་
དང༌། ཕན་ཚུན་སྤང་འགལ་ལ་བརྟེན་པའི་མ་དམིགས་པ་བཤད་
པའོ། ། །
དང་པོ་ནི། སྣང་རུང་ལ་དམིགས་པའི་རྟགས་ཡང་དག་གིས་
རང་གི་ཤེས་འདོད་ཆོས་ཅན་གྱི་སྟེང་དུ་རང་གི་དགག་བྱའི་ཆོས་སུ་
བཏགས་པའི་དོན་མེད་ངེས་སུ་སྒྲུབ་མི་ནུས་ན། དེ་ལ་དབྱེ་ན་དུ་
ཡོད་ཅེ་ན། སྣང་རུང་མ་དམིགས་པའི་རྟགས་ཡང་དག་རང་གི་སྦྱོར་
བ་འགོད་ཚུལ་དག་ལ་ཆོས་ཅན། གཉིས་ཡོད་དེ། མ་དམིགས་པ་
དེའི་རང་གི་ངོ་བོ་རྟགས་སུ་བཀོད་པའི་འབྲེལ་ཟླ་མ་དམིགས་པའི་
སྦྱོར་བ་དང་། གཞི་འགར་དགག་བྱའི་ཆོས་ཀྱི་དོན་གྱི་ངོ་བོ་ལ་་་
གནོད་བྱེད་ཀྱི་ངོ་བོ་འགལ་ཟླ་དམིགས་པ་རྟགས་སུ་བཀོད་པའི་སྦྱོར་
ཡ- 785 -



DUI
D
N2
རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
བ་གཉིས་ཡོད་པའི་ཕྱིར། རང་གི་ སྦྱོར་བ་ དག་ ལ། ཞེས་ པའི་
སྐབས་ སུ། སྣང་ རུང་ མ་ དམིགས་ པའི་ རྟགས་ ཡང་ དག་ དེ་ ལ།
འབྲེལ་ ཟླ་ མ་དམིགས་པའི་རྟགས་ཡང་དག་དང༌། འགལ་ ཟླ་་་་་་
དམིགས་པའི་རྟགས་ཡང་དག་ གཉིས་ ཡོད་བྱས་པ་ལ། ཁོ་ན་རེ།
འབྲེལ་ཟླ་མ་དམིགས་པའི་རྟགས་ཡང་དག་དེ་ལ། རྒྱུ་ཁྱབ་བྱེད་རང་
བཞིན་མ་དམིགས་པའི་རྟགས་ཡང་དག་གསུམ་དུ་ཡོད་པར་བཤད་
མོད། ། འགལ་དམིགས་ཀྱི་རྟགས་ཡང་དག་དེ་ལ་དུ་ཡོད་ཅེ་ན། དེ་
ལ་གཉིས་ཡོད་དེ། ལྷན་ཅིག་མི་གནས་འགལ་ལ་བརྟེན་བའི་འགལ་
ཟླ་དམིགས་པའི་རྟགས་ཡང་དག་དང༌། ཕན་ཚུན་སྤང་འགལ་ལ་
བརྟེན་པའི་འགལ་ཟླ་དམིགས་པའི་རྟགས་ཡང་དག་གཉིས་ཡོད་པའི་
ཕྱིར། འོ་ན། ལྷན་ཅིག་མི་གནས་འགལ་དང་། ཕན་ཚུན་སྤང་
འགལ་གང་ཡིན་ཞེ་ན། དང་པོ་ངོས་འཛིན་པ་ལ། ཡོད་ན་ཞེས་
སོགས་ རྐང་ པ་ གཅིག་ གསུངས། གཉིས་ པ་ ངོས་ འཛིན་ པ་ ལ།
ཕན་ཚུན་ཞེས་པ་རྐང་ པ་ གཉིས་ཀྱིས། ཕན་ཚུན་སྤང་འགལ་གྱི་
དངོས་འགལ་ བསྟན། ཚད་མ་ཤེས་པ་རྐང་བ་གཉིས་ཀྱིས་ རྒྱུད་་་་
འགལ་བསྟན། རྒྱུ་གཞན། ཞེས་པ་ནས། དེ་ཡི་ལྟོས་བྱ་གང་ཅི་
ཞིག ། ཅེས་པའི་བར་གྱིས། འཇུག་ངེས་དང༌། རང་ལས་ཕྱིས་
འབྱུང་བའི་འཇིག་རྒྱུ་དོན་གཞན་ལ་ལྟོས་པ་གཉིས་ཀྱི་གཞི་མཐུན་ཡོད་
པ་ལ་གནོད་བྱེད་ཀྱི་ཚད་མ་བསྟན། ལྟོས་མེད་ཅེས་སོགས་རྐང་པ་
བཞིས། རང༌ ལུགས་ ཀྱི་ ལྟོས་ མེད་ ཀྱི་ རྟགས་ ཡང་ དག་ བསྟན།
ལྟོས་པ་མེད་ན། ཞེས་པ་རྐང་པ་བཞིས། དེ་ལ་མི་འཐད་པའི་རྩོད་
པ་སྤང་བ་ལ། གང་དག་ཅེས་པ་བཞིས་ལྟོས་མེད་ཀྱི་རྟགས་ཡང་
དག་གི་མཇུག་བསྡུས་ནས་བསྟན་པ་ཡིན་ནོ། ཞེས་ཀུན་མཁྱེན་དར་
མ་རིན་ཆེན་གསུང་ངོ༌། །ཚ་རེག་སྟོབས་ཆེན་པ་དང་གྲང་རེག་སྟོབས་
- 786 -



རྣམ་འགྲེལ་ལེའུ་བཞི་བའི་ཊཱིཀྐ
ན
ཆེན་པ་གཉིས་ལྷན་ཅིག་མི་གནས་འགལ་ཡིན་ཏེ། གྲང་རེག་རྒྱུན་མ་
གཏུགས་པར་ཡོད་པ་ན། ཚ་རེག་ཉེ་བར་ཡོད་པ་ལས་གྲངས་རེག་
གི་རྒྱུན་མེད་པར་སོང་བ་མཐོང་བའི་ཕྱིར། འམ་དང་རམ་གྱི་སྒྲས་
ཕྱི་ མ་ སྡད་དོ། ། གཉིས་ པ་ ལ། ཕན་ཚུན་ སྤང་འགལ་ གྱི་དངོས་་་
འགལ་དང༌། རྟགས་དང་དགག་ གཞིའི་ཆོས་ ཀྱི་འགལ་བ་དང་་་
འགལ་བ་ངེས་བྱེད་ཀྱི་ཚད་མ་བཤད་པའོ། སྔོན་པོ་དེ་སྔོན་པོ་མ་
ཡིན་པ་དང་ཕན་ཚུན་སྤང་འགལ་ལ་བརྟེན་པའི་དངོས་འགལ་ཡིན་ཏེ།
དེ་དང་རྣམ་བཅད་ཡོངས་གཅོད་ཀྱི་སྒོ་ནས་ཐ་དད་ཅིང༌། ཕན་
ཚུན་ ཕུང་ གསུམ་ མེད་ པའི་ འགལ་ བར་ གྲུབ་ པ་ ཡིན་ པའི་ ཕྱིར།
དཔེར་ན། བརྟན་པའི་དངོས་པོ་སྟེ་འཇིག་པ་མིན་པ་དང་ནི་འཇིག་
པ་བཞིན་ནོ། ། གཉིས་པ་ནི། བྱས་པ་ཆོས་ཅན། སྐད་ཅིག་གིས་
མི་རྟག་པ་མིན་པ་དང་རྒྱུད་འགལ་ཡིན་ཏེ། དེ་དང་དངོས་སུ་་་
འགལ་བར་ངེས་མི་ནུས་ཤིང༌། དེ་དང་གཉིས་ཀྱི་གཞི་མཐུན་སྲིད་
པ་ལ་ཚད་མ་གཞན་གྱིས་གནོད་པ་བསྟན་པའི་སྒོ་ནས་འགལ་བར་
ངེས་དགོས་པའི་ཡང་ཕྱིར་རོ། །ཡང་གི་སྒྲས་ནི་སྔ་མ་གཉིས་སུ་མ་ཟད།
ཚད་མས་གནོད་འགལ་ཡང་ཡོད་ཅེས་པའོ། ། དཔེར་ན་ རང་གྲུབ་
ཙམ་ནས་དམར་པོར་ངེས་པར་གྱུར་པ་དང་ནི་དམར་པོར་འགྱུར་བ་
ཕྱིས་འབྱུང་གི་ཚོན་ལ་ལྟོས་བཅས་ཀྱི་གཞི་མཐུན་སྲིད་པ་ལ་ཚད་མས་
གནོད་པ་བཞིན་ནོ། ། གསུམ་པ་ལ། ཕྱིས་འབྱུང་གི་རྒྱུ་ལ་ལྟོས་པ་ལ་
འཇུག་ངེས་དགག་པ། ལྟོས་མེད་ཀྱི་སྦྱོར་བ་བསྟན་པའོ། ། །
དང་པོ་ནི། རང་སྡེ་བྱེ་བྲག་ཏུ་སྨྲ་བ་སོགས་ན་རེ། བྱས་པ་
དང་སྐད་ཅིག་གིས་འཇིག་པ་མིན་པ་གཉིས་ཀྱི་གཞི་མཐུན་སྲིད་པ་ལ་
ཚད་མས་མི་གནོད་པར་ཐལ། རྫ་བུམ་བྱས་པ་ཡིན་པ་གང་ཞིག དེ་
སྐད་ཅིག་གིས་འཇིག་པ་མ་ཡིན་པའི་ཕྱིར། ཕྱི་མ་གྲུབ་སྟེ། དེའི་
- 787 –



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
རྟོགས་པར་འགྱུར་བ་ཕྱིས་རྒྱུ་དོན་གཞན་ལ་ལྟོས་པའི་ཕྱིར་ཏེ། རྫ་
མཁན་གྱིས་རྫ་བུམ་གྱི་དངོས་པོ་བསྐྱེད། རྫ་བུམ་ལས་ཕྱིས་འབྱུང་
བའི་ཐོ་ག ཏུན་སོགས་ཀྱིས་དེའི་འཇིག་པ་བསྐྱེད་པའི་ཕྱིར་ཞེ་ན། དེ་
ཆོས་ཅན། ཁྱོད་འཇིག་ངེས་སུ་ཉེ་བར་ནི་གདོན་མི་ཟ་བར་ག་ལ་
ཡོད་དེ་མེད་པར་ཐལ། ཁྱོད་ཀྱི་འཇིག་པ་ཁྱོད་རང་ལས་ཕྱིས་འབྱུང་
བའི་རྒྱུ་དོན་གཞན་ལས་སྐྱེས་པའི་ཕྱིར། ཁོ་ན་རེ། རྫ་བུམ་འཇིག་
ངེས་མ་ཡིན་པར་ཐལ་བའི་སྐྱོན་མེད་དེ། རྫ་བུམ་གྱི་དངོས་པོའི་རྒྱུ་
ལས་རྫ་བུམ་འབྱུང་ལ། རྫ་བུམ་ལས། དེའི་འཇིག་པ་འབྱུང་བ་
ཡིན་པའི་ཕྱིར་ཞེ་ན། ཆོས་ཅན། རྫ་བུམ་གྱི་རྒྱུ་ལས་རྫ་བུམ་བྱུང་།
རྫ་བུམ་ལས་དེའི་འཇིག་པ་བྱུང་པའི་བརྒྱུད་པའི་དུབ་པས་ཅི་ཞིག་བྱ་
སྟེ་དོན་མེད་པར་ཐལ། རྫ་བུམ་གྱི་འཇིག་པ་རྫ་བུམ་གྱི་རྒྱུ་ལས་བྱུང་
བ་ཡིན་པའི་ཕྱིར། གལ་ཏེ་སྔ་མ་ལ་མ་ཁྱབ་སྟེ། རྫ་བུམ་གྱི་རྒྱུ་དེས་
རྫ་བུམ་གྱི་འཇིག་པ་རྫས་གཞན་པ་བསྐྱེད། རྫ་བུམ་གྱི་འཇུག་པ་
རྫས་གཞན་པས་རྫ་བུམ་དེ་ནི་འཇིག་པར་འགྱུར་བ་ཡིན་པའི་ཕྱིར་ཞེ་
ན། དེ་མི་འཐད་པ་ཡིན་པར་ཐལ། རྫ་བུམ་གྱི་དངོས་པོ་དེ་ཉིད་
རང་རྒྱུ་ལས་འཇུག་པ་ཡི་ངང་དུ་བསྐྱེད་ན་ཉེས་པ་ཅི་ཞིག་ཡོད་པར་
འགྱུར་ཏེ་མེད་པའི་ཕྱིར། རྫ་བུམ་ལས་ཕྱིས་འབྱུང་བའི་རྫ་བུམ་གྱི་
འཇིག་རྒྱུ་དེས་རྫ་བུམ་གྱི་བདག་ཉིད་ལ་ཕན་འདོགས་པར་བྱེད་པ་
གང་ལས་ཡིན་ཏེ་མ་ཡིན་པར་ཐལ། རྫ་བུམ་གྱི་འཇིག་པ་དེ་ནི་རྫ་
བུམ་གྱི་བདག་ཉིད་དུ་གྲུབ་པར་འགྱུར་བ་ཡིན་པའི་ཕྱིར། འདོད་ན།
ཁས་བླངས་མོད། རྫ་བུམ་ལས་ཕྱིས་འབྱུང་བའི་དེའི་འཇིག་རྒྱུ་ཆོས་
ཅན། རྫ་བུམ་གྱི་འཇིག་པ་དེ་ཡི་ལྟོས་བྱ་གང་ཅི་ཞིག་ཡིན་ཏེ་མ་ཡིན་
པར་ཐལ། རྫ་བུམ་བདག་ཉིད་ལ་ཕན་འདོགས་པར་བྱེད་པ་མ་ཡིན་
པའི་ཕྱིར། དེས་ན། རྫ་བུམ་གྱི་དངོས་པོ་ཆོས་ཅན། ཁྱོད་དུས་
- 788 -



རྣམ་འགྲེལ་ལེའུ་བཞི་བའི་ཊཱིཀྐ
ནམ་ཡང་ནི་རང་གྲུབ་ཙམ་ནས་འཇིག་ངེས་དེ་ལྟ་མ་ཡིན་པར་ཅི་ལྟར་
འགྱུར་ཏེ་མི་འགྱུར་བར་ཐལ། ཁྱོད་ཕྱིས་རྒྱུ་དོན་གཞན་ལ་ལྟོས་མེད་
དུ་འཇིག་པ་ཡིན་པའི་ཕྱིར། དཔེར་ན། ཁྱོད་རང་གི་ལུགས་ལ་
མར་མེ་དེ་ཉིད་འཇིག་ ཁ་མར་སོང་བའི་ཚེ་ན། རང་གྲུབ་དུས་ཀྱི་
སྐད་ཅིག་གཉིས་པར་སྡོད་པ་ལ་བརྟེན་པའི་མི་འདོད་པ་བཞིན་ནོ། །
རྫ་བུམ་གྱི་རྒྱུ་དོན་གཞན་ལ་ལྟོས་པ་མེད་པར་འཇིག་ན། སྐད་ཅིག་
ཀྱང་དངོས་པོར་ཡོད་པ་མ་ཡིན་པར་འགྱུར་ཞེ་ན། དེའི་ཁྱབ་པ་
འགལ་བར་སྟོན་པ་ནི། ཆོས་ཅན། ཕྱིས་རྒྱུ་དོན་གཞན་ལ་ལྟོས་
མེད་དེ་ལྟར་དུ་གྱུར་ཏེ་འཇིག་ན་དངོས་པོ་དེ་ཉིད་ཡིན་དགོས་ཏེ།
དངོས་མེད་ཕྱིས་རྒྱུ་དོན་གཞན་ལ་ལྟོས་མེད་དེ་ལྟར་དུ་ཅི་ལྟར་ཡང་
འཇིག་པར་འགྱུར་བ་མི་འཐད་པའི་ཕྱིར། གཉིས་པ་ནི། དེས་ན་
རྫ་བུམ་རང་གྲུབ་ཙམ་ནས་འཇིག་ངེས་སུ་གྲུབ་བོ། ། ཞེས་སྟོན་པ་ནི།
དངོས་པོ་གང་དག་འཛིན་པ་དེའི་ངོ་བོར་ཡོད་པ། རང་ལས་ཕྱིས་
འབྱུང་པའི་འཇིག་རྒྱུ་དོན་གཞན་ལ་ལྟོས་མེད་དེ་དག་རང་ཡོད་ཙམ་
ནས་འཇིག་ངེས་ཡིན་པས་ཁྱབ་སྟེ། དཔེར་ན། འབྲས་བུ་མྱུ་གུ་
ལས་སྐྱེས་པ་ལ་གེགས་བྱེད་པ་མེད་པ་ཅན་གྱི་ཚོགས་པ་ཐ་མ་རང་གྲུབ་
ཙམ་ནས། ནས་ཀྱི་མྱུ་གུ་བསྐྱེད་ངེས་ཡིན་པ་བཞིན་ནོ། །གསུམ་པ་
བཤད་པ་མཐར་ཕྱིན་པའི་བྱ་བ་ལ། གཞུང་རྟོགས་དཀའ་བར་་་་
བསྟན་པའི་སྒོ་ནས་ཆེ་བ་བརྗོད་པ་དང་། འདིའི་དོན་རྟོགས་པ་
ཤིན་ཏུ་ཕན་ཡོན་ཆེ་བར་བསྟན་པའོ། །
དང་པོ་ནི། ཆོས་ཀྱི་གྲགས་པ་ཁོ་བོའི་གཞུང་ལུགས་འདི་ནི་
ཐོག་མར་ཡང་རང་གི་བློ་གྲོས་ཀྱི་རྒྱ་མཚོ་ལས་བྱུང་ཞིང་། མཐར་
ཡང་རང་གི་བློ་གྲོས་ཀྱི་ལུས་ལ་ཐིམ་ཞིང་ནུབ་པ་ཉིད་དུ་འགྱུར་རོ། །
དཔེ་ཇི་ལྟ་བུ་ཞེ་ན། སྤྲིན་གྱིས་ཆུ་ནི་མང་བླངས་ཀྱང་།རྒྱུ་མཚོའི་ཆུ་ནི་
- 789 ཡ



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
མི་ཟད་འགྱུར། ཞེས་པ་ལྟར། རྒྱ་མཚོ་ཆེན་པོ་ལས་ནི་སྤྲིན་གྱི་ཆུ་
བླངས་ཏེ། འཛམ་བུའི་གླིང་དུ་ཆར་ ཕབ་པ་ལས་བྱུང་བའི་ཆུ་བོ་
ཆེན་པོ་རྣམས། མཐར་ཡང་རྒྱ་མཚོ་ཆེན་པོ་ལ་ཐིམ་པར་འགྱུར་བ་
བཞིན་དུའོ། ། མཐར་ རང་གི་བློ་གྲོས་ལ་ ཐིམ་ པར་འགྱུར་བའི་ རྒྱུ་་་
མཚན་ཡོད་དེ། རང་འདས་པའི་འོག་དུ་འགྲོ་བ་རྣམ་ལ་རྩོད་པ་པོ་
རང་དང་མཚུངས་པར་ལེགས་བཤད་འདི་སླར་འཛིན་པར་བྱེད་པ་མི་
རྙེད་པ་ཅན་ཡིན་པའི་ཕྱིར། བློ་གྲོས་ཀྱི་མཐུ་ཆུང་བས་མི་རྟོགས་སུ་
ཆུག ། བློ་གྲོས་ཕུལ་དུ་བྱུང་བ་དང༌། བརྩོན་འགྲུས་ཕུལ་དུ་བྱུང་
བས་ཅིའི་ཕྱིར་མི་རྟོགས་ཞེ་ན། དེ་དག་གིས་ཀྱང་མི་རྟོགས་ཏེ། བློ་
ཞན་པར་མ་ཟད་བློའི་ནུས་པ་ཆུང་པ་མེད་པ་མདོ་སྡེ་པ་ལ་སོགས་པ་དེ་
དག་གིས་ཀྱང་འདིར་བསྟན་པའི་ཟབ་མོའི་དེ་ཁོ་ན་ཉིད་གང་ཟག་གི་
བདག་མེད་དང་ཆོས་ཀྱི་བདག་མེད་མཐའ་དག་ཁོ་བོ་ལྟར་རྟོགས་པ་
མེད་པ་ཅན་ཡིན་པའི་ཕྱིར་དང༌། བརྩོན་འགྲུས་ཞན་པར་མ་ཟད།
བརྩོན་འགྲུས་ཤིན་ཏུ་ལྷག་པར་གྱུར་པ་བྱེ་བྲག་ཏུ་སྨྲ་བ་ལ་སོགས་པ་དེ་
དག་གིས་ཀྱང་། འདིར་བཤད་པའི་མཆོག་གི་དེ་ཁོ་ན་ཉིད་ཐར་པ་
དང་ཐམས་ཅད་མཁྱེན་པ་དང་། དེར་བགྲོད་པའི་ལམ་དང༌། དེ་
དག་དངོས་སྟོབས་ཀྱི་རིགས་པས་སྒྲུབ་པའི་ཚུལ་ཁོ་བོ་ལྟར་མཐོང་བ་
མེད་པ་དང་ ལྡན་པ་ ཡིན་པའི་ཕྱིར། དེ་དག་ གིས་བསྟན་ བཅོས་
འདིའི་བརྗོད་བྱ་ཟབ་པ་དང་། འབྲས་བུ་རྒྱ་ཆེ་བ་བསྟན་ནོ། །
གཉིས་པ་ནི། མཁས་པའི་གཞུང་ལུགས་རྣམ་འགྲེལ་འདི་ནི་ཉིན་
མོར་བྱེད་པ་དང་ཆོས་མཚུངས་ཏེ། ཉི་མའི་དཀྱིལ་འཁོར་གྱིས་སྐྱེ་
དགུ་རྣམས་ལ་གཟུགས་གསལ་བར་སྟོན་པ་ལྟར། གཞུང་ལུགས་
འདིས་ཀྱང་གདུལ་བྱ་རྣམས་ལ་འཁོར་བར་འཇུག་ལྡོག་གི་ཚུལ་ཕྱིན་ཅི་
མ་ལོག་པར་སྟོན་པས། ཚུལ་དང་ཚུལ་མིན་པ་རྣམ་པར་འབྱེད་པ་
- 790 -
is
ir
7
år



རྣམ་འགྲེལ་ལེའུ་བཞི་བའི་ཊིཀྐ
ལ་མཁས་པར་བྱེད་པ་ལྟར། ཉི་མས་བསྐལ་པ་འཇིག་པའི་ཚེ། རི་
རབ་ལ་སོགས་པའི་ཚང་ཚང་རྣམས་སྲེག་པར་བྱེད་པ་ལྟར། འདིས་
ཀྱང་གང་ ཟག་དང་ཆོས་ཀྱི་བདག་ ཏུ་ ལྟ་ བུའི་ངན་ པའི་ཚང་ཚང་་་
རྣམས་སྲེག་པར་བྱེད་པ་དང་། ཉི་མས་སོ་སྐྱེ་ཀུན་ལ་ལམ་གསལ་
པར་བྱེད་པ་ལྟར། འདིས་ཀྱང་སྤྲུལ་པ་དང་འཁོར་བཏང་བ་མ་ཡིན་
པར། འཕགས་པ་འཇམ་དབྱངས་ཉིན་ཀྱིས་ དངོས་ སུ་རྗེས་ སུ་་་་་
བཟང་བའི་ཕྱོགས་ཀྱི་གླང་པོའི་ཡང་དག་པའི་རིགས་ལམ་གདུལ་བྱ་ལ་
གསལ་བར་སྟོན་པར་བྱེད་པ་དང་། སྲིན་བྱ་ལ་སོགས་པའི་འབྱུང་
པོའི་བྱ་རྣམས་གྱིས་ཉི་མའི་འོད་ཟེར་མི་བཟོད་པར་སྤངས་པ་བཞིན་
དུ། གཞུང་ལུགས་འདི་ཡང་ཡོན་ཏན་བརྒྱུས་མཚོན་པའི་དཔག་ཏུ་
མེད་པ་དང་ལྡན་ཡང་། གང་ཟག་དང་ཆོས་ཀྱི་བདག་ ཏུ་འཛིན་
པའི་གཞན་དབང་དུ་གྱུར་པའི་བློ་ངན་རྣམས་ཉིད་མོར་བྱེད་པའི་
དཀྱིལ་འཁོར་དང་འདྲ་བའི་གཞུང་ལུགས་འདི་བཤད་པའི་དབུ་མའི་
ལམ་ གྱིས་འཇིགས་པས་རྒྱང་རིང་དུ་སྤངས་ ཤིང་། དེ་དག་གིས་་
སྤངས་པ་དེ་ལྟ་མོད་ཀྱི། འོན་ཀྱང༌། ཉི་མའི་དཀྱིལ་འཁོར་གྱིས་
པད་ཚལ་རྒྱས་པར་བྱེད་པ་ལྟར། འདིས་ཀྱང་བློ་གྲོས་ཀྱི་མིག་རྣམ་
པར་དག་པ་དང་ལྡན་པའི་མཁས་པ་རྣམས་ཀྱི་ལེགས་བཤད་ཀྱི་སྦྲང་
རྩིས་བལྟམས་པའི་བློ་གྲོས་ཀྱི་པདྨོ་རྒྱས་པར་བྱེད་པ་ཡིན་པའི་ཕྱིར།
ངག་དོན་ནི། བསྟན་བཅོས་རྣམ་འགྲེལ་འདི་ཆོས་ཅན། ཉི་མའི་
དཀྱིལ་འཁོར་དང་ཆོས་མཚུངས་པ་ཡིན་ཏེ། དེ་དང་རྣམ་པ་ལྔའི་སྒོ་
ནས་ ཆོས་ མཚུངས་ པ་ ཡིན་ པའི་ ཕྱིར། ། ཚད་མ་ རྣམ་ འགྲེལ་ ལས།
གཞན་གྱི་དོན་གྱི་ཚིག་ལེའུར་བྱས་པ་ སྟེ། ལེའུ་ བཞི་ པའི་ བཤད་
པའོ། །ཚད་མ་རྣམ་འགྲེལ་གྱི་ཚིག་ལེའུར་བྱས་པ་འདི་ནི། ཡུལ་ལྷོ་
ཕྱོགས་ཀྱི་རྒྱུད་དུ་བྱུང་བ། གཞུང་ལུགས་ངན་པ་ཐམས་ཅད་ཆེས་
– 791 -



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཤིན་ཏུ་འཁྲུལ་བར་འཇུག་པ། སྙན་པའི་གྲགས་པས་སའི་སྟེང་མ་
ལུས་པ་ཁྱབ་པ། འགྲན་ཟླ་མེད་པའི་མཁས་པ་ཆེན་པོ་དཔལ་ཆོས་
ཀྱི་གྲགས་པས་མཛད་པ་རྫོགས་སོ། །འདིས་ཀྱང་བསྟན་པ་རིན་པོ་ཆེ་
དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག ། མངྒལཾ། །
། །༄༅། ༀ་སྭ་སྟི། སྒྲུབ་དང་སུན་འབྱིན་རིགས་པའི་མེ་ཆར་
གྱིས། ། ཕས་རྒོལ་ལོག་རྟོག་བྲག་རི་ཕྱེར་འཐག་ཅིང་། དངོས་་་་་
སྟོབས་རིགས་པས་ཐར་ལམ་གསལ་བྱེད་པའི། ། ཆོས་ཀྱི་གྲགས་པའི་
གཞུང་ལུགས་ཀུན་གྱི་མཆོག ། རྣམ་འགྲེལ་རྣམ་བཤད་ཕུལ་བྱུང་ཟླ་
བྲལ་བ། ། ལྷག་བསམ་དག་པས་པར་དུ་བསྒྲུབས་པའི་མཐུས། །
ལུང་རིགས་སྨྲ་བས་ས་སྟེང་ཡོངས་གང་སྟེ། །ཐུབ་བསྟན་སྲིད་མཐའི་
བར་དུ་གནས་པར་ཤོག ། མངྒལཾ། ། ། །
- 792 --



སྐལ་བཟང་དཔེ་ཚོགས་སྨོན་ཚིག
ནག་
སྐལ་བཟང་དཔེ་ཚོགས་སྨོན་ཚིག
གངསརིའི་གདེངས་ཀ་སྙིང་ལ་ཟུག་སྟེ་ཕྱོཊ་མེད་ཁོང་གསེང་ངལ་བས་བཅད། །
ལྗོངས་དང་གྲོང་རྡལ་ཉུལ་བའི་ཟོལ་གྱིས་རིག་པའི་མུ་ཏིག་རུམ་ལ་བཏུས། །
ཤེས་བྱའི་ས་ཆེན་སྟན་དུ་བཏིང་བའི་བརྩེ་ཆབ་དྲོན་མོ་རང་འབར་གྱི། །
རིག་པའི་རྒྱལ་ཐབས་བདག་གིར་བྱས་པ་མེས་པོ་གཙུག་གི་རྒྱུན་དུ་ལེན། །
སྐལ་ལྡན་ཀླུ་དབང་འབུམ་གྱི་ཉེར་འཚོ་པད་དཀར་འཛུམ་པའི་ཆུ་མཚོ་ལས། །
བཟང་བོའི་རིན་ཆེན་སྙིང་པོར་ཁྲེལ་བ་མདོ་རྒྱུད་ནགས་ཀློང་སྟུག་པོ་རུ། །
དཔེ་ཟླ་རང་ལས་གཉིས་པ་བྲལ་བའི་བཅུད་ཁུས་ཕྱུག་པའི་ལེགས་བཤད་ཀྱི། །
ཚོགས་འདི་སྤྱི་བོའི་རྩེ་མོར་རྩེན་ལ་སྤྱན་སྟོང་རོལ་བ་ཁོང་དགོད་འཆོར། །
ཨོ་ལོས་མདུན་གྱི་ཐེམ་དོང་མི་རིག་མིག་ཟུང་རྒྱང་རིང་ཡུལ་ལ་བཅེར། །
ༀ བདེན་རང་གིས་བསམ་གཞིག་མི་བྱ་ངུ་མ་དགོད་ཀྱི་རྣམ་ཐར་འཆང་། །
ཨུ་ཧུ་སྤྱི་བོའི་ཕ་བོང་བསྒྱུར་ནས་ཕྱོགས་ལྷུང་རྡུལ་གྱི་མངའ་ཐང་རྩོད། །
ཨི་ཁུང་དབེན་པའི་ལེགས་བཤད་ཟ་འོག་གད་སྙིགས་ཁྲོད་ན་འཁུར་འདི་སྐྱོ། །
དགེ་ལེགས་གཟི་བྱིན་སྟོང་གིས་བསྐྲུན་པ་དུས་རབས་བུ་མོའི་ཐོད་དུ་ལྷུང་། །
འདུན་ཞིང་འཕྲང་བ་བསིལ་རིའི་ལུང་ན་རྨ་འབྲི་ཆུ་བོའི་རྒྱུན་དུ་བཞུར། །
བསམ་བཞིན་གྲུབ་པའི་རྣམ་དག་སྲིད་ལ་མི་ཕམ་གཞོན་ནུའི་རང་རྩལ་འཛིན། །
གཏ ན་མེད་ལག་པའི་སྤར་མོ་བསྲིང་སྟེ་གསེར་ཕྱེ་ཐང་མར་བརྡལ་འདི་མཚར། །
དེ་ལྟའི་ལེགས་བྱས་ཟླ་བ་ནོར་བུ་བདུད་རྩི་འབུམ་གྱིས་རྣམ་ཕྱུག་ན། །
མི་མཐུན་རྒུད་ཚོགས་དྲུངས་ནས་གཞིལ་བ་ཁ་བའི་སྲིད་ལ་ཅིར་ཡང་ཆས། །
བརྩེ་ཆེན་མེ་ཏོག་ལྷུག་པར་བཞད་ལ་བཞེད་འཇུག་འབྲས་བུ་གཡུར་དུ་ཟ། །
- 793 ཡཁཁ
，
，
-，
--
，
-
， - -
， *，
1*：- " - -•
• -, '• ཁ་ཟ:|:
4:• ༠
༤
• •
•
• ，
，
,
•
– ：|: * ：
· བ
，
*, ，
༔ -
-
，



རྗེ་སྨོན་ལམ་དཔལ་བའི་རྣམ་འགྲེལ་ཊཱིཀྐ
ཀུན་ཀྱང་དགའ་བདེ་དཔལ་ལ་རེག་ཅིང་མིག་སྐྱའི་གྲོང་ལ་རྩེན་གྱུར་ཅིག །
ཅིས་བྱ་བ་འདི་ནི་མི་ཤེས་རྨོངས་པའི་ཁོལ་བོར་ལུས་ཀྱང་རང་དང་རང་གི་རིག་
གནས་ལ་སྙིང་ནས་ཞེན་པ་ཁྱུང་ཕྲུག་བློ་བཟང་དར་རྒྱས་ཀྱིས་བྲིས་པ་དགེ ། །
ཡ 794



དཔེ་སྒྲིག་འགན་འཁུར་བ། རྟ་མགྲིན་འཚོ།
མདུན་ཤོག་ཇུས་འགོད་པ། རིན་སོ་ཞན།
༄༅། །རྗེ་སྨོན་ལམ་དཔལ་བའི་རྣམ་
འགྲེལ་བ་བཞུགས་སོ། །
རྗེ་སྨོན་ལམ་དཔལ་བས་བརྩམས། །
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན།
མཚོ་སྔོན་ཞིན་ཧྭ་དཔེ་ཁང་གིས་བཀྲམས།
ཟི་ལིང་མི་རིགས་པར་ཁང་གིས་དཔར།
དེབ་ཚད། ཧོ་སྨིས850X 1168 1/32 དཔར་ཤོག 25
1999ལོའི་ཟླ་5བར་པར་གཞི་དང་བོ་བསྒྲིགས།
1999ལོའི་ཟླ་5བར་པར་ཐེངས་དང་བོ་དཔར།
ISBN7--5421. 0651 - 1/B • 57 ( EX)
རིན་གོང་སྒོར། 40. 00 JE



责任编辑:旦知草
封面设计:任素贤
杰毛兰华哇因明阐释
毛兰华哇 著
更登三木旦 整理
甘肃民族出版社出版
(兰州第一新村123号)
青海省新华书店发行西宁民族印刷厂印刷
开本:850×1168毫米 1/32 印张:25 字数:350,000
| 1.1997年5月第1版1999年5月第1次印刷
| 印数:1.3,300
ISBN7-5421-0651-1/B.57 定价:40.00元
该书如有印刷质量问题,请直接与印刷厂联系更换
(1地:西宁市南川西路124号 邮编:810012)
